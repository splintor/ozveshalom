<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת חקת</FONT><BR>
<FONT SIZE="3" COLOR="navy">גליון מס' 142 תש"ס</FONT><BR>

 </p>

<P ALIGN="RIGHT">
<B>    .אז ישיר ישראל את השירה הזאת עלי באר ענו לה<BR>
)במדבר כא , יז(                                </B></P>

<h4 ALIGN="RIGHT">
בזכות חסדיו של אברהם, זוכים בניו לחסדי ה'      <BR>
במדבר, בארץ ישראל ולעתיד לבא.                  </h4>

<P ALIGN="RIGHT">
רבי  אליעזר בשם ר' סימון אמר: אמר הקב"ה לאבינו <BR>
אברהם:  אתה  אמרת  'יקח  נא  מעט מים' חייך שאני<BR>
פורע  לבניך  ככתוב 'אז ישיר ישראל את השירה הזאת<BR>
עלי באר'.  הרי במדבר, בארץ כנען מנין? 'ארץ נחלי<BR>
מים וגו''  לעתיד  לבא  מנין?  'ביום  ההוא  יצאו<BR>
מים חיים מירושלים'....                           </P>
<P ALIGN="RIGHT">
אתה אמרת 'ואקחה פת לחם' חייך שאני פורע לבניך   <BR>
'הנני ממטיר לכם לחם'.  הרי במדבר, בארץ  מנין?  <BR>
'ארץ  חטה  ושעורה.'   לעתיד  לבא  מנין ? שנאמר <BR>
'יהי  פסת בר בארץ בראש הרים'.....                </P>
<P ALIGN="RIGHT">
'והוא עומד עליהם' חייך שאני פורעה לבניך 'וה'   <BR>
הולך לפניהם יומם.'  הרי במדבר, בארץ מנין? 'אלהים<BR>
נצב  בעדת אל'.  לעתיד לבא מנין? 'עלה הפורץ     <BR>
לפניהם'. )ילקוט שמעוני בראשית  יח, המשך סימן פב(</P>
<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<FONT SIZE="-1"><I>  לזכר חותני האהוב, מר יעקב אורלובסקי ז"ל, "איש<BR>
תם יושב אהלים", יקירה של ירושלים שהיתה לו יקרה <BR>
מעצמו.                                         </I></FONT></P>
<h2 ALIGN="RIGHT">
ההופכי הצור אגם מים                            </h2>
<h3 ALIGN="RIGHT">
חיים רובינשטיין                                </h3>
<P ALIGN="RIGHT">
האות מם מיוחדת היא בכך ששמה מורכב מעצמה. אין   <BR>
היא נזקקת לעולמות של אותיות אחרות ואין היא     <BR>
ניזונה מהן. צבת בצבת עשויה. יסוד עולם.         </P>
<P ALIGN="RIGHT">
 המילה מים מורכבת משתי אותיות מם, ובינם שמו של <BR>
הקב"ה. ויאמר אלהים יהי רקיע בתוך המים ויהי מבדיל<BR>
בין מים למים )בראשית א( אין בין מים של שמים ומים<BR>
של  ימים אלא רקיע )אולי מהמלה רק(. ובמחזורו של <BR>
עולם, יורדים המים מן השמים וחוזרים, מתאדים, חזרה<BR>
אל השמים, והים אינו מלא. טיבם של המים הוא שניתן<BR>
לעלות עימם אל השמים, אף לרדת מטה, למצולות הים. </P>
<P ALIGN="RIGHT">
מבנה הלשוני הוא כמבנה הכימי. שני מימנים ובינם<BR>
חמצן, שני ממים ובינם יוד הנותן חיים לכל חי, אויר<BR>
לנשימתו, בערתו הפנימית.                        </P>
<P ALIGN="RIGHT">
המים , החיבור בין שמים לארץ, המשנה צורה והמתאים<BR>
עצמו לבית קיבולו, הוא הרכיב העיקרי ביצירת הטהרה.<BR>
חיבור החיות עם האפר )פסוק י'(, הופך לעפר )פסוק <BR>
יז( היכול שוב להצמיח. האפר מקורו בעבודת העגל   <BR>
)רש"י, ד"ה וכל אשר יגע בו הטמא( ויקח את העגל אשר<BR>
עשו וישרף באש ויטחן עד אשר דק ויזר על פני המים,<BR>
)שמות לב, כ'( ונעשה בו כאן, שימוש דומה ולקחו   <BR>
לטמא מעפר שרפת החטאת ונתן עליו מים חיים אל הכלי<BR>
)במדבר יט,י"ז(.  החוט המקשר בין תאווה לאהבה,   <BR>
מתפתל בין החטא לקדושה, ומזדכך במים. גרגריו     <BR>
הטחונים של העגל נזרים על פני המים שבכיור,    <BR>
העשוי מהמראות הצובאות, פרי התאפקות מתאוות ומדגיש<BR>
את ההופכי. על אפרה של הפרה הטבוחה ניתנים המים, <BR>
המכסים על המוות ומאפשרים את החיים.             </P>
<P ALIGN="RIGHT">
 רבי יוסי ברבי יהודה אומר: שלשה פרנסים טובים   <BR>
עמדו לישראל, אלו הן: משה, ואהרן, ומרים. ושלש   <BR>
מתנות טובות ניתנו על ידם, ואלו הן: באר, וענן,  <BR>
ומן. באר - בזכות מרים, עמוד ענן - בזכות אהרן, מן<BR>
- בזכות משה )תענית דף ט ע"א(. טעמים שונים למן, <BR>
טעם אחד למים, והענן מטעמו של מקום. החיים כרוכים<BR>
בכל שלשת המרכיבים ונתנו משלשת מרכיבי העם.      <BR>
ממרכיבו של משה, הנותן מן, עם אין סוף טעמים,    <BR>
תורת חיים המאפשרת את היום יום האנושי בממד מקודש.<BR>
את המרכיב של אהרון, הנותן את חיבורינו לענן     <BR>
הכבוד, והבנתנו את המציאות היום יומית, מעבר לחיים<BR>
הגשמיים של המן, בדרך של גילוי. והמרכיב של המים <BR>
מקורו, מבאר מרים הנקבית, מנוקבת, עשויה סלע כמין<BR>
כוורת היתה. מקורה הנקבי מזהה אותה עם מקור החיים<BR>
המתמשך, בארה של מרים, מלווה אותנו במדבר העמים, <BR>
מתגלגלת ובאה עמנו במסעות ויושבת בחצר אוהל המועד.<BR>
)ע"פ במדבר רבה פ"א(.                           </P>
<P ALIGN="RIGHT">
 ותמת שם מרים ותקבר שם. ולא היה מים לעדה המאבק <BR>
על החיים הייחודיים והעצמאיים ניזון ממקור החיות.<BR>
החיים בממדיהם השונים משתררים במדבר חסר החיים,  <BR>
ומזינים את העם.                                </P>
<P ALIGN="RIGHT">
לאחר שלשים ותשע שנות נדוד, לא ברור לעם ייחודו, <BR>
מקורותיו, לא ברור לעדה, כי הם דור חדש, המיועד  <BR>
להתחלה חדשה בארץ חדשה, שהם באו על פיתחה. ולו   <BR>
גווענו בגווע אחינו- המדבר משמיע את קולו. המקום <BR>
הרע הזה פתאום נראה סביב. ולא היה מים לעדה.     </P>
<P ALIGN="RIGHT">
במציאות שבה ניצבת כל העדה, כאיש אחד לבדו, מול  <BR>
אימת החיים, במלא נוראותם, חייבת לבא ההדרכה על  <BR>
ההסתכלות הנכונה. העין האנושית, חייבת לראות את  <BR>
ענן הכבוד משולב במים ובמן, כחטיבה אחת. הסלע    <BR>
המוצק והיבש, יזרים מים בדיבורם של משה ואהרון. גם<BR>
אם מקורה של מרים כבר נטמן באדמה, ניתן לגרום    <BR>
לשפיעתו. הפרידה משולבת במבט אל המחר.           </P>
<P ALIGN="RIGHT">
המדבר, אי הסדר המוחלט, טיבו שמשתלט על הסדר, וגם<BR>
משה ואהרון חטאו כשלא שמו לבם לזאת. הנחיית משה  <BR>
ואהרון, מייצגי התורה והקדושה, ודברתם אל הסלע  <BR>
לעיניהם, תאפשר לעם לפקוח את עיניהם ולהביט על   <BR>
העולם המדברי בראיה אחרת. הסלע, שקודם נראה כאילו<BR>
ומים אין לשתות הפך בהנחייתם לויצאו מים רבים.   <BR>
ובמים אלו נקדש, מקדש העולם, ויקדש בם. וסדרו של<BR>
עולם חזר לנהוג בו.  וישלח משה מלאכים מקדש אל מלך<BR>
אדום. המסע שנעצר מחדש את מהלכו. ייעודו התברר   <BR>
והכח המניע אותו התבהר.                         </P>
<P ALIGN="RIGHT">
סדרו של עולם אין אלא גילויו בעינינו האנושיות.  <BR>
ועתה ישראל מה ה' אלקיך שואל מעמך )דברים י'( על <BR>
כך דרש רבי מאיר : חייב אדם לברך מאה ברכות בכל  <BR>
יום )מנחות מג ע"ב(. מאה מעקבותיו של בורא עולם, <BR>
יתגלו ביומו הארצי והמייגע של האדם. מאה פעם ביום<BR>
הופך האדם את המדבר לארץ צומחת, מלאת חיים. מלאת <BR>
מים. מים המלווים את אבותינו ואותנו עד היום.    <BR>
מבארו של אברהם, דרך בארה של רבקה ובארה של מרים,<BR>
עוברים כחוט השני בתולדותינו ומשקים אותנו מים   <BR>
חיים.                                          </P>
<P ALIGN="RIGHT">
 גם בעוברנו בתקופות, בארץ לא לנו, לא נשתה מי   <BR>
באר. ובצמאוננו, בהיותינו במדבר, רחוק ממקום     <BR>
ישובנו, רחוק מהמקום בו ישכון את שמו, המ?רפא הוא<BR>
אסוף את העם ואתנה להם מים. ובאר זו של מים חיים,<BR>
פועמים, תורת חיים, חפרוה שרים, כרוה נדיבי העם  <BR>
במחקק במשענתם. מתנה לעת מדבר, במטותם של משה    <BR>
ואהרון נחקקו חוקיה. מדרגות מדרגות טיפסו בעזרת  <BR>
המטה המחוקק  וממדבר מתנה: וממתנה נחליאל ומנחליאל<BR>
במות: מימיה שטפו את עיניהם של בני ישראל. מבטם  <BR>
הסוקר של ישראל, כעת מרחיק ראות.  מרחבים חדשים  <BR>
נפתחו להם בשתותם מהמים. ומבמות הגיא אשר בשדה   <BR>
מואב ראש הפסגה ונשקפה על פני הישימן: מרחבים    <BR>
שמתוכם משתקף מקור החיים, וכל כולו מכוון למקום בו<BR>
מברכים את הברוך' שאמר והיה עולם. והיכן היא בארה<BR>
של מרים א"ר חייא בר אבא כתיב )במדבר כא( ונשקפה <BR>
על פני הישימון שכל מי שהוא עולה על ראש הר ישימון<BR>
ורואה כמין כברה קטנה בים טבריא זו היא בארה של  <BR>
מרים א"ר יוחנן בן נורי שערותא רבנן והוא מכוונא <BR>
כל קביל תרעי מציעיא דכנישתא עתיקא דטבריא. )ויקרא<BR>
רבה פ' כב'(.                                   </P>
<P ALIGN="RIGHT">
סופו של מסע זה הנוגע במים, הוא בחניה על המים   <BR>
ויחנו בערבות מואב, מעבר לירדן ירחו. סוף המסע   <BR>
מסתמן מעבר למים. המים שבצבצו ועלו בעברם בארץ לא<BR>
להם, בהיותם במדבר, חושפים את מציאותו של הקב"ה  <BR>
ומחדדים את גילויים של בני ישראל במציאות        <BR>
היומיומית.                                     </P>
<P ALIGN="RIGHT">
הלכה: אדם מישראל ששותה מים לצמאו אומר ברוך שהכל<BR>
נהיה  בדברו ... רבנן אמרי בא וראה כל הנסים שעשה<BR>
הקב"ה לישראל לא עשאן אלא על המים... בסלע עשה להם<BR>
נסים במים מנין שנאמר )במדבר כ( ודברתם אל הסלע  <BR>
וגו' בבאר עשה להם ניסים ואמרו שירה שנאמר )שם   <BR>
/במדבר/ כא( אז ישיר ישראל. אמר להם משה הוו     <BR>
יודעין כל נסים שעשה לכם הקב"ה לא עשה אלא על המים<BR>
ואף בשעה שתעברו את הירדן לירש את הארץ עתיד הוא <BR>
לעשות לכם נסים במי הירדן. )דברים רבה פ' ג'(    </P>
<P ALIGN="RIGHT">
אמרת יקח נא מעט מים חייך אני פורע לבניך במדבר  <BR>
וביישוב ולעתיד לבא, במדבר, שנאמר )במדבר כ"א( עלי<BR>
באר וגו', בישוב שנא' )דברים ח'( ארץ נחלי מים   <BR>
וגו',  לעתיד לבא, שנא' )יואל ד'( והיה ביום ההוא<BR>
יטפו ההרים עסיס וכל הגבעות תלכנה חלב וכל אפיקי <BR>
יהודה ילכו מים וגו', )קהלת רבה פ' יא'(         </P>

<P ALIGN="RIGHT">
ולא נגענו אנו, אלא בשכבה החיצונית ביותר של     <BR>
המים, ולא באנו עדיין אל קרבם.                  </P>

<P ALIGN="RIGHT">
<FONT SIZE="-1">   ד"ר חיים רובינשטיין הוא מנהל אגף הפיתוח בקרן<BR>
תל"י.                                          </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
דרכיה דרכי נועם וכל נתיבותיה שלום              </h3>

<P ALIGN="RIGHT">
'וזאת תורת זבח השלמים':  זה שאמר הכתוב  'דרכיה <BR>
דרכי  נועם  וכל  נתיבותיה  שלום'  )משלי ג יז(. <BR>
כל מה שכתוב  בתורה,   לשום שלום הוא נכתב.  ואף <BR>
על פי שכתוב בתורה מלחמות,  אף המלחמות לשום שלום<BR>
נכתבו.   אתה מוצא,  שבטל הקדוש ברוך הוא גזרתו  <BR>
מפני השלום. אימתי? בשעה שאמר הקדוש ברוך הוא    <BR>
למשה,   כי  תצור  אל  עיר ימים רבים )דברים כ יט(<BR>
וכל אותו  הענין,   אמר  לו  הקדוש  ברוך  הוא   <BR>
שיחרים אותם, שנאמר 'כי החרם תחרימם' )דברים כ,  <BR>
יז(. ומשה לא  עשה  כן,   אלא  אמר,  עכשיו אני  <BR>
הולך ומכה מי חטא  ומי  שלא  חטא.  אלא בשלום אני<BR>
בא עליהם, שנאמר 'ואשלח  מלאכים  ממדבר  קדמות..  <BR>
דברי שלום,   אעברה  בארצך'  )שם  ב  כו- כז(.   <BR>
כיון שראה שלא בא לשלום,  הכהו, שנאמר, ויכו אותו<BR>
ואת בניו ואת  כל עמו )במדבר כא לה(. אמר הקדוש  <BR>
ברוך היאך, אני אמרתי ' כי החרם תחרימם'  ואתה לא<BR>
עשית כן! חייך,  כשם שאמרת, כך אני עושה, שנאמר  <BR>
'כי תקרב אל עיר להלחם עליה,  וקראת אליה לשלום' <BR>
)דברים כ י(. לכך  נאמר 'דרכיה  דרכי  נועם  וכל <BR>
נתיבותיה שלום ')משלי ג יז(. )תנחומא צו סימן ג( </P>

<P ALIGN="RIGHT">
'אעברה   בארצך':    אע"פ  שלא  נצטוו  לפתוח    <BR>
להם בשלום, בקשו מהם שלום . )רש"י במדבר כא, כב( </P>

<P ALIGN="RIGHT">
'אעברה   בארצך': לא אמרו "אעברה נא" כמו במלך   <BR>
אדום, שלא באו בבקשה אלא בדרך הודעה שמוכרחים לכך,<BR>
והודיעוהו משום שאם היה רוצה לא נלחמו עמו, שלא  <BR>
היה רצון משה לכבוש את עבר הירדן תחילה משום דאיתא<BR>
בספרי פרשת עקב שהתרעם הקדוש ברוך הוא על דוד שכבש<BR>
סוריא תחילה לארץ ישראל, וגם מהטעם הכמוס עוד שזה<BR>
גרם רעה רבה בדור אחר.                          <BR>

<FONT SIZE="-1"> מתוך פ' "העמק דבר" לנצי"ב מוולוז'ין על במדבר) <BR>
כא, כב(                                        </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"וממתנה נחליאל": התורה דורשת ענווה             </h3>
<P ALIGN="RIGHT">
מאי  דכתיב }במדבר   כ"א{ 'וממדבר   מתנה        <BR>
וממתנה   נחליאל  ומנחליאל  במות  ומבמות  הגיא' <BR>
אמר ליה: אם אדם  משים עצמו כמדבר זה שהכל דשין  <BR>
בו, תורה ניתנה לו  במתנה  וכיון  שניתנה  לו    <BR>
במתנה,  נחלו אל, 'שנאמר  וממתנה   נחליאל'      <BR>
וכיון   שנחלו  אל,  עולה  לגדולה,  שנאמר       <BR>
'ומנחליאל במות' ואם מגיס לבו, הקדוש ברוך  הוא  <BR>
משפילו,  שנאמר  'ומבמות  הגיא'  ואם חוזר בו  , <BR>
הקדוש  ברוך  הוא  מגביהו,  שנאמר }ישעיהו מ'{ 'כל<BR>
 גיא  ינשא' . )בבלי עירובין נד, ע"א(           </P>
<P ALIGN="RIGHT">
תנו  רבנן:  לעולם  יהא  אדם רך כקנה ואל יהא קשה<BR>
כארז -  מעשה  שבא רבי אלעזר ברבי שמעון ממגדל   <BR>
גדור מבית רבו והיה רכוב על החמור ומטייל על  שפת <BR>
נהר ושמח שמחה גדולה והיתה דעתו גסה עליו מפני   <BR>
שלמד תורה הרבה, נזדמן  לו  אדם  אחד  שהיה  מכוער<BR>
 ביותר,  אמר לו: שלום  עליך  רבי  ולא  החזיר   <BR>
לו,  אמר לו: ריקה, כמה מכוער אותו האיש, שמא כל <BR>
בני עירך מכוערין כמותך? אמר  לו:  איני  יודע , <BR>
אלא  לך ואמור לאומן שעשאני כמה  מכוער כלי זה   <BR>
שעשית. כיון שידע בעצמו שחטא , ירד  מן  החמור   <BR>
ונשתטח  לפניו  ואמר לו: נעניתי לך, מחול  לי!   <BR>
אמר  לו:  איני  מוחל  לך  עד שתלך לאומן שעשאני <BR>
ואמור  לו  כמה מכוער כלי זה שעשית.             </P>
<P ALIGN="RIGHT">
היה מטייל אחריו עד שהגיע לעירו. יצאו בני עירו  <BR>
לקראתו והיו  אומרים  לו: שלום עליך רבי רבי, מורי<BR>
מורי. אמר להם:  למי  אתם  קורין רבי רבי? אמרו  <BR>
לו: לזה שמטייל אחריך. אמר להם: אם זה רבי, אל   <BR>
ירבו כמותו בישראל. אמרו לו: מפני מה? אמר להם כך<BR>
וכך עשה לי. אמרו לו : אף  על  פי  כן מחול לו,  <BR>
שאדם גדול בתורה הוא. אמר להם:  בשבילכם  הריני  <BR>
מוחל לו ובלבד שלא יהא רגיל לעשות  כן.  מיד נכנס<BR>
רבי אלעזר בן רבי שמעון ודרש לעולם   יהא  אדם  רך<BR>
 כקנה  ואל  יהא  קשה  כארז ולפיכך זכה קנה ליטול<BR>
הימנה קולמוס לכתוב בו ספר תורה תפילין ומזוזות. <BR>
)בבלי תענית  כ, ע"א וע"ב(                      </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

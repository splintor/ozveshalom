<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת פנחס</FONT><BR>
<FONT SIZE="3" COLOR="navy">גליון מס' 144 תש"ס</FONT><BR>

 </p>


<P ALIGN="RIGHT">
<B> ותפתח  הארץ את פיה ותבלע אתם ואת קרח במות העדה<BR>
באכל  האש  את  חמשים ומאתים איש ויהיו לנס.     <BR>
                            <FONT SIZE="-1">    (במדבר  כו, יא)</FONT></B></P>

<h4 ALIGN="RIGHT">
"קול דמי אחיך..." : אדמה שספגה דם נקי מתנקמת     <BR>
בבניה.                                         </h4>
<P ALIGN="RIGHT">
ואמר רב יהודה בריה דרבי חייא: מיום שפתחה הארץ  <BR>
את  פיה  וקיבלתו  לדמו  של  הבל,  שוב  לא  פתחה,<BR>
שנאמר:  )ישעיהו  כ"ד( 'מכנף  הארץ  זמירות שמענו<BR>
צבי  לצדיק  מכנף  הארץ'  ולא  'מפי  הארץ'.     </P>
<P ALIGN="RIGHT">
איתיביה )הקשה עליו( חזקיה  אחיו  )במדבר  ט"ז(  <BR>
'ותפתח  הארץ את פיה '?!                        <BR>

אמר  ליה:  לרעה  פתחה,  לטובה לא פתחה. )בבלי   <BR>
סנהדרין  לז, ע"ב(                              </P>
<P ALIGN="RIGHT">
                                               </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
הדרך למנהיגות                                  </h2>

<h3 ALIGN="RIGHT">
מנחם קליין                                     </h3>

<P ALIGN="RIGHT">
פרשת פנחס נפתחת בהצגת דמותו של פנחס ובהמשכה    <BR>
נפרשת לעינינו דמותו של יהושוע בן נון. דמותו של <BR>
פנחס מוצגת במקרא כדמות חיובית לעילא: קנאי לשם  <BR>
ה'. בזכות קנאתו קיבל פנחס כהונת עולם. פנחס היה <BR>
למשרת האלהים.                                  </P>
<P ALIGN="RIGHT">
פנחס פעל ברגע של משבר ועל פי המקרא הציל את עם  <BR>
ישראל מחרון אפו וחמתו של ה'. החלטתו של פנחס    <BR>
הייתה מהירה. הוא הפגין מנהיגות עילאית. ברגע של <BR>
משבר קם ועשה מעשה. הוא זיהה את ההיסוס של       <BR>
המנהיגות, את המבוכה וחוסר האונים של משה ואהרון <BR>
ובהחלטה של רגע פעל בנחרצות. לכאורה זהו המנהיג  <BR>
האידיאלי הראוי להחליף את משה לאחר מותו. בפרט אם<BR>
זוכרים שהמנהיג שיבוא אחר משה צריך להלחם בעמי   <BR>
כנען ולהכניס את עם ישראל לארץ ישראל. היש ראוי  <BR>
יותר מפנחס?                                    </P>
<P ALIGN="RIGHT">
אולם למרבה ההפתעה פנחס לא נבחר להיות יורשו של  <BR>
משה. עיון בדמותם של פנחס ויהושוע כפי שמציירים  <BR>
אותם חז"ל במדרשים יכול להסביר מדוע הועדף יהושוע<BR>
על פני פנחס. בעצם, השאלה היא: בזכות מה ראוי אדם<BR>
להנהיג? מהן התכונות הדומיננטיות שהביאו להעדפת  <BR>
יהושוע על פני פנחס?                            </P>
<P ALIGN="RIGHT">
פנחס מתואר במקרא כקנאי והקנאות כלומר הרדיקליזם <BR>
והאימפולסיביות נתפסים כתכונות חיוביות ובזכותן  <BR>
מוענקת לו כהונת עולם. שנית, הסיטואציה שמתאר    <BR>
המקרא היא סיטואציה בה נדרשת החלטה אינדיבידואלית.<BR>
אין זמן להתייעץ, וגם אין טעם להתייעץ שהרי ממילא<BR>
כל ראשי העם נבוכים. התורה משבחת את פנחס על     <BR>
האומץ להחליט בעצמו ולבצע לבדו את החלטתו. שלישית,<BR>
פנחס מתואר במקרא כמנהיג של מעשה אחד ודי במעשה  <BR>
הבודד כדי לתת לו גמול עולם מאת ה'.             </P>
<P ALIGN="RIGHT">
חז"ל לא מתארים את פנחס באור כה מחמיא ומנהיגותו <BR>
אינה מנהיגות טבעית למרות שמעשהו של פנחס היה אמור<BR>
לבנות קונסנסוס סביבו. על פי חז"ל העם רינן אחר  <BR>
פנחס ולעג לו על מוצאו המפוקפק. "שהיו השבטים    <BR>
מבזים אותו". העם, או לכל הפחות ראשי השבטים     <BR>
והעילית הפוליטית שלו, יצאו נגד פנחס עקב מקצועו <BR>
המפוקפק של סבו )"שפיטם אבי אמו עגלים לעבודה    <BR>
זרה"(, ועקב המעשה החריג שעשה )"והרג נשיא שבט   <BR>
מישראל", רש"י פסוק י"א על פי הגמרא בסנהדרין    <BR>
ובסוטה(. הם פקפקו בתבונת מעשה הקנאה של פנחס    <BR>
וקשרו בין מוצאו המפוקפק למעשה ההריגה. בכך רמזו <BR>
המבקרים שמקור מעשה הקנאה אינו אלא בתרבות       <BR>
האלילית. לכן נדרשה רהביליטציה של פנחס בידי ה'. <BR>
הביקורת של חז"ל היא סמויה ועקיפה, אך קשה להתעלם<BR>
ממנה.                                          </P>
<P ALIGN="RIGHT">
חז"ל מביעים ביקורת נוספת שעה שהם דנים בתגמול   <BR>
שהעניק ה' לפנחס. במקרא מתואר התגמול כתגמול חיובי<BR>
בדמות כהונה ושירות ה' במשכן ובמקדש. אבל בדברי  <BR>
חז"ל התגמול הבולט הוא השכנת שלום. "גדול השלום  <BR>
שניתן לפנחס שאין העולם מתנהג אלא בשלום והתורה  <BR>
כולה בשלום... אמר רבי שמעון בן חלפתא אין כלי מחזיק<BR>
ברכה אלא השלום" )מדרש רבה פרשה כ"א א'(. השכנת  <BR>
שלום היא ההפך מהריגה, ופיוס הוא מעשה המחייב    <BR>
לרצות את שני הצדדים. השגת פשרה והשכנת שלום אינם<BR>
מעשים חד-צדדיים. ההריגה מאופיינת כהכרעה חדה שאין<BR>
ממנה חזרה. אקט של רגע ללא פשרות המאפיין את     <BR>
הקנאי. השכנת שלום מחייבת אישיות שונה לחלוטין.  <BR>
הסטת הדגש של חז"ל לעבר השכנת השלום היא משמעותית<BR>
מאד. חז"ל בעצם אומרים שפנחס היה צריך לעבור סידרת<BR>
חינוך ולהיהפך מקנאי לרודף שלום. התגמול של פנחס <BR>
היה על פי חז"ל מתן אפשרות לפנחס לשנות את עצמו. <BR>
לשון אחר, עיקרו של התגמול לא היה שירות לה' אלא <BR>
עיצוב אישיותו של פנחס עצמו.                    </P>
<P ALIGN="RIGHT">
עבור האישיות הקנאית זהו תהליך אינסופי. ביטוי   <BR>
אחד לכך נותנים חז"ל בקביעה שפנחס לא מת. "שעדיין<BR>
הוא קיים" )ילקוט שמעוני תשע"ב(.  ביטוי שני לכך <BR>
נותנים חז"ל בזיהוי שהם מזהים את פנחס עם אליהו. <BR>
"אמר רבי שמעון בן לקיש: פיחס הוא אליהו. אמר לו <BR>
הקדוש ברוך הוא אתה נתת שלום בין ישראל וביני    <BR>
בעולם הזה, אף לעתיד לבוא אתה הוא שעתיד ליתן שלום<BR>
ביני לבין בני, שנאמר 'הנני שולח לכם את אליה    <BR>
הנביא לפני בא יום ה'... והשיב לב אבות על בנים"   <BR>
)ילקוט שמעוני(.                                </P>
<P ALIGN="RIGHT">
הבסיס לזיהוי של פנחס עם אליהו מצוי בתיאורו של  <BR>
אליהו במקרא. אליהו מתואר כנביא קנאי שהעיד על   <BR>
עצמו "קנא קנאתי לה' " )מלכים א' י"ט י'(. אליהו <BR>
טען כלפי ה'  "כי עזבו בריתך בני ישראל... ואותר אני<BR>
לבדי" )שם י'-י"א(. מצב נפשי זה הנו בית הגידול  <BR>
שבו צומחת הקנאות. במצב של תחושת בדידות והתמוטטות<BR>
כוללת, פורצות החוצה תכונות האופי של הקנאי החושב<BR>
שבאמצעות מעשה נחרץ אחד הוא ישנה סדרי עולם ויהפוך<BR>
את הגלגל על פניו. לכן חז"ל תיארו את תגובת ה'   <BR>
לדברי אליהו כך: "ויאמר קנא קנאתי אמר לו ]הקדוש <BR>
ברוך הוא בתגובה[ לעולם אתה מקנא" )ילקוט שמעוני <BR>
מלכים א' י"ט( .                                </P>
<P ALIGN="RIGHT">
כפנחס לפניו, גם אליהו לא מת אלא עלה בסערה      <BR>
השמימה ומשם על פי המסורת נשלח לעבור חינוך מחדש. <BR>
 אליהו נאלץ ללמוד שעם ישראל אינו עובר על ברית  <BR>
ה'. זהו הבסיס לקביעה שאליהו הוא מלאך הברית המבקר<BR>
בעל כורחו בכל ברית מילה בישראל. וכפנחס לפניו, גם<BR>
אליהו על פי דברי חז"ל נאלץ לשנות את אישיותו    <BR>
מאישיות קנאית לאישיות של שלום.                 </P>
<P ALIGN="RIGHT">
הזיהוי של פנחס עם אליהו מותח את אורך חיי פנחס  <BR>
מתקופת המדבר ועד לבא המשיח. רוצה לומר, הצורך   <BR>
לחנך את פנחס ואליהו ולעצב את אישיותם באופן שונה<BR>
הם משימה מתמדת. ניתן לומר עבור חז"ל אליהו ופנחס<BR>
אינם רק דמויות מקראיות אלא תכונות אופי. הקנאות <BR>
כתכונה אנושית צריכה להיעלם ובמקומה יש לפתח     <BR>
אישיות של שלום.                                </P>
<P ALIGN="RIGHT">
דמותו של יהושוע שונה לחלוטין מזו של פנחס.      <BR>
יהושוע מתואר במקרא כמשרתו של משה ונושא כליו. לא<BR>
מדובר באקט חד פעמי אלא במצב מתמשך, שנים על גבי <BR>
שנים. זאת ועוד, מעשהו של פנחס הבליט את האישיות <BR>
של פנחס, ואילו השירות שהעניק יהושוע למשה גימד את<BR>
אישיותו של יהושוע לעומת משה. בדברי חז"ל זכה    <BR>
יהושוע למנהיגות מפני שהעריך את דעתו של כל אחד  <BR>
מישראל, בניגוד לפנחס ואליהו שהעריכו כי מסביבם  <BR>
אין איש. חז"ל מתארים את הדיאלוג בין משה לה'    <BR>
)"יפקוד ה' אלהי הרוחות לכל בשר איש על העדה...    <BR>
ויאמר ה' אל משה קח את יהושוע בן נון איש אשר רוח<BR>
בו"( כדיאלוג בו מציב משה משאלה שיורשו יהיה     <BR>
"מנהיג שיהא סובל כל אחד ואחד לפי דעתו" )רש"י  -<BR>
במדבר כ"ז ט"ז(. תשובת ה' הייתה שיהושוע הוא האיש<BR>
"כאשר שאלת, שיוכל להלך כנגד רוחו של כל אחד ואחד"<BR>
)שם י"ח(. אין מדובר במנהיג מתנשא אלא מי שיודע  <BR>
להנמיך עצמו ולהאזין לכל דעה. יהושוע משרת את    <BR>
הציבור באמצעות הידברות והקשבה ללא הפסקה ולא    <BR>
באמצעות מעשה חד פעמי המציב עובדה מוגמרת בתקווה <BR>
לסחוף אחריו את העם. זאת ועוד, יהושוע אינו מתואר<BR>
בדברי חז"ל כמי שאומר לכל אחד את שהוא רוצה לשמוע,<BR>
אלא מי שמאזין ומשוחח. בדרך זו הופך המנהיג למנהיג<BR>
המעורב עם הציבור. מכאן תיאור דמותו של יהושוע   <BR>
כמנהיג הלוחם עם בני עמו "שלא יהא עושה כדרך     <BR>
שאחרים עושין שהן מוציאין את ליגיונם ויושבים להן<BR>
בתוך בתיהם" )ילקוט שמעוני במדבר כ"ז י"ז(. גם בזה<BR>
שונה יהושוע מפנחס שהיה לוחם בודד ולא ידע לבנות <BR>
לו מחנה.                                       </P>
<P ALIGN="RIGHT">
דמותו של יהושוע אינה דמות המנהיג מלידה. דווקא  <BR>
פנחס בתכונות האופי של הקנאי הוא מנהיג מלידה.   </P>
<P ALIGN="RIGHT">
יהושוע לא ניחן בכריזמה טבעית והוא היה צריך לקבל<BR>
הסמכה והקרנה ממשה עם עלייתו לכס ההנהגה.        </P>
<P ALIGN="RIGHT">
על פי חז"ל, יהושוע לא קנה את מנהיגותו בזכות    <BR>
אומץ ליבו ולא בזכות עמידתו בראש הכוח הצבאי שנלחם<BR>
בעמלק. לא יכולתו הצבאית של יהושוע הביאה לו את  <BR>
המנהיגות, למרות שהמשימה העיקרית שעמדה בפניו    <BR>
הייתה להכניס את בני ישראל לארץ ולהלחם בכנענים. <BR>
אם אלו היו התכונות הנדרשות ממנהיג הרי לא היה   <BR>
מתאים מפנחס. דווקא התכונות ההפוכות בתכלית הן   <BR>
שהביאו אותו לרשת את משה: התמחות בשירות הנביא   <BR>
שצריכה להיות מתורגמת להתמחות בשירות העם; הערכה <BR>
של הגוף אותו הוא משרת והתחשבות בו. הכריזמה של  <BR>
המנהיג לא הייתה טבעית ולא בלטה בשדה הקרב בעודו <BR>
מפקד צעיר אלא הוענקה לו מידי קודמו ומאת ה' עם  <BR>
עלייתו לשלטון.                                 </P>
<P ALIGN="RIGHT">
עובדה מעניינת היא שיהושוע לא זכה להיות יורשו של<BR>
משה מפני שהוא עמד על דעתו יחד עם כלב בן יפונה  <BR>
והתעמת עם עשרת המרגלים. אירוע זה כלל לא מוזכר  <BR>
בידי חז"ל כרלבנטי לירושת משה. שכן  בעמידתו של  <BR>
יהושוע על דעתו הוא פעל בניגוד לקנה המידה הדרוש <BR>
ממנהיג ולא התחשב בדעתם של חבריו. דפוס פעולתו של<BR>
יהושוע באירוע זה קרוב יותר לדפוס הפעולה של פנחס.<BR>
לפיכך עם כל חשיבותה של פרשת המרגלים, התייצבותו <BR>
של יהושוע מול הרוב לא העניקה לו את ירושת משה.  <BR>
מבחינת הכישורים הדרושים ממנהיג  התנהגותו של    <BR>
יהושוע בפרשת המרגלים היא חריגה.                </P>
<P ALIGN="RIGHT">
<FONT SIZE="-1">     ד"ר מנחם קליין, חבר מערכת "שבת שלום", מלמד<BR>
במחלקה למדע המדינה באוניברסיטת בר-אילן.        </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
אין משוא פנים בנבואת אמת, למרות הקושי.         </h3>
<P ALIGN="RIGHT">
בטרם   אצרך   בבטן   ידעתיך  ובטרם  תצא מרחם   <BR>
הקדשתיך נביא לגוים נתתיך. )ירמיה פרק א, פסוק ה(</P>
<P ALIGN="RIGHT">
אמר לו הקדוש ברוך הוא לירמיהו: 'לך  והנבא  על  <BR>
ישראל'  והיה  משיב  לפני הקב"ה: 'לא ידעתי דבר כי<BR>
נער אנכי' )ירמיה א' ו'( לפי שאינו רוצה להתנבאות <BR>
עליהם  נבואה קשה, עד שאמר לו 'בטרם אצרך  בבטן  <BR>
ידעתיך  ובטרם  תצא  מרחם הקדשתיך נביא  לגוים   <BR>
נתתיך' )שם א' ה'( מיד קיבל עליו נבואה והיה  סבור<BR>
 ירמיה שאינו אלא אל הגוים, כיון שקיבל עליו     <BR>
ירמיה  מיד  אמר  לו הקדוש ברוך הוא 'קח את כוס  <BR>
היין  החמה וגו' )שם כ"ה ט"ו('. מיד נטלו ירמיה, <BR>
שנאמר  'ואקח  את  הכוס  מיד ה' )שם שם י"ז( והיה<BR>
סבור  שאינו  משקה  אלא הגוים וכך אמר לו הקב"ה צא<BR>
 ולמד  מדרך  ארץ כלום משקים אלא למי שמסב בראש  <BR>
ראה מי מסב בראש כל מדינות והשקה תחלה ירושלים   <BR>
שהיא מסבה בראש כל המדינות. משל למה הדבר דומה   <BR>
לסוטה שנכנסה לעזרה לשתות מי סוטה בא   כהן      <BR>
להשקותה  והיה  מסתכל  והיא  אמו,  מיד נתבייש   <BR>
וחזר  לאחוריו והיה צועק ובוכה על אמו, כך ירמיה  <BR>
כשאמר   לו  הקדוש  ברוך  הוא  השקה  את ירושלים <BR>
היה צועק ובוכה אמר לפניו: רבונו של עולם, לא כך <BR>
אמרת לי 'נביא לגוים נתתיך'? )שם א' ה'( עכשיו   <BR>
תחלת  נבואתי  באומה שלי? 'פתתני ה' ואפת חזקתני <BR>
ותוכל' )שם כ' ז'(                              </P>
<P ALIGN="RIGHT">
אמר לו הקב"ה: כבר קבלת ואי אתה יכול  להחזירן.  <BR>
מיד  נטלו  מידו ושתת אותו כלו ולא עוד  אלא     <BR>
שמצצה את חרסיה, שנאמר 'ושתית אותה ומצית  ואת   <BR>
חרשיה  תגרמי'  )יחזקאל כ"ג ל"ד(. וכיון שראה    <BR>
ירמיה שנחתם גזר דינה של ירושלים, מיד היה צועק  <BR>
ונטל  קינה 'איכה ישבה בדד'.                    </P>
<P ALIGN="RIGHT">
באותה שעה אמר לו  הקדוש  ברוך הוא: מה אתה עומד?<BR>
מיד פתח ואמר: 'כה  אמר  ה'  התבוננו וקראו      <BR>
למקוננות ותבאנה וגו' ותמהרנה  ותשאנה  עלינו  נהי<BR>
 ותרדנה עינינו דמעה' )ירמיה  ט, ט"ז וי"ז( לומר <BR>
לך כל זמן שישראל שרוים בצער,  אף  הקב"ה  שרוי  <BR>
עמהם  בצער,  שנאמר  'בכל צרתם  לו  צר' )ישעיה  <BR>
ס"ג ט'( . )מדרש זוטא איכה פרשה א(              </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

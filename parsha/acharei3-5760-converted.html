<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת אחרי מות</FONT><BR>
<FONT SIZE="3" COLOR="navy">גליון מס' 132 תש"ס</FONT><BR>

 </p>



<h3 ALIGN="RIGHT">
בקרבתם לפני ה' וימתו                           </h3>

<P ALIGN="RIGHT">
"בקרבתם לפני ה' וימתו": קריבתם לפני ה' היתה    <BR>
סיבת מותם. הם לא הבינו את רום האידיאל היהודי - <BR>
ואת פחיתות מעלתם הם; הפרזה זו בערך עצמם היתה הצד<BR>
האישי של חטאם - הקריבה - והיא שהביאה לידי      <BR>
אובדנם. )מתוך פי' הרש"ר הירש על ויקרא טז, א(   </P>

<P ALIGN="RIGHT">
אלא  הענין הוא, הצדיק הוא כמו בית המקדש. וידוע <BR>
כי   המקדש   שלמטה   מכוון  נגד  מקדש  שלמעלה  <BR>
)תענית  ה  א(. על  כן  כשנתחנך  המשכן למטה, רצה<BR>
הקדוש ברוך הוא לחנך גם כן שלמעלה, ולקח את נדב  <BR>
ואביהוא שהיו היותר מקודשים, ובזה נתחנך למעלה. כי<BR>
  הם  לא  מתו  מחמת  חטא  כמובן  בפשטן  של     <BR>
דברים, רק  אדרבה, נכנסו  בהשגה  גדולה  ומופלאה,<BR>
ונשארה   נשמתם   דבוקה   למעלה,  כמו  שפירשתי  <BR>
במקומו  )בחלק  ג', תורה שבכתב( פסוק באחרי מות  <BR>
)ויקרא    טז,   א('בקרבתם   לפני   ה',   ולא   <BR>
כתיב 'בהקריבם', אלא  הם  עצמם  קרבו, והאש  זרה <BR>
הוא בעודם בגופם בחמרם, על כן נדבקה נשמתם למעלה,<BR>
                                               ואז  נתחנך המשכן שלמעלה.                       <BR>
<FONT SIZE="-1">     (ספר השל"ה, מסכת תענית קלז)      </FONT>         </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
"ויש נספה בלא משפט"                            </h2>
<h3 ALIGN="RIGHT">
פנחס לייזר                                     </h3>

<P ALIGN="RIGHT">
<I><FONT SIZE="-1"> לעילוי נשמת סבי ר' פנחס פורשטנצר ז"ל, סבתי מרת<BR>
שושנה לייזר-ברנדט ז"ל, ולזכרם  של כל בני עמנו  <BR>
שעלו באש השמימה בימי השואה באירופה             </FONT></I></P>
<P ALIGN="RIGHT">
</P>
<P ALIGN="RIGHT">
בתלמוד הבבלי )חגיגה ד, ע"ב וה', ע"א( מסופר על  <BR>
מפגש תמוה בין רב ביבי בר אביי, אמורא בבלי ומלאך<BR>
המוות, וזו לשון הגמרא:                         </P>
<P ALIGN="RIGHT">
"רב  יוסף  כי  מטי  להאי קרא בכי ]כאשר רב יוסף <BR>
היה מגיע לפסוק זה היה בוכה[ )משלי י"ג( 'ויש    <BR>
נספה  בלא  משפט'  )אמר(:  מי  איכא דאזיל בלא   <BR>
זמניה ]האם יש מי שנפטר לא בזמנו[?  אין ]כן[,  כי<BR>
 הא דרב ביבי בר אביי הוה שכיח גביה מלאך  המות  <BR>
]כמו מעשה זה של רב ביבי בר אביי שמלאך המוות היה<BR>
מצוי אצלו[                                     </P>
<P ALIGN="RIGHT">
אמר  ליה לשלוחיה ] ומלאך המוות אמר לשליחו[: זיל<BR>
אייתי לי מרים מגדלא  שיער  נשייא ]הבא לי את מרים<BR>
הקולעת שיער הנשים[                             </P>
<P ALIGN="RIGHT">
אזל  אייתי  ליה  מרים מגדלא דרדקי ]הלך והביא לו<BR>
את מרים מגדלת התינוקות[                        </P>
<P ALIGN="RIGHT">
אמר ליה: אנא מרים מגדלא שיער נשייא אמרי לך ]   <BR>
אמר לו:אני אמרתי לך להביא את מרים מגדלת שיער   <BR>
הנשים[                                         </P>
<P ALIGN="RIGHT">
אמר   ליה:   אי   הכי,  אהדרה ]אמר לו, אם-כן,  <BR>
אחזיר אותה[                                    </P>
<P ALIGN="RIGHT">
 אמר  ליה:  הואיל ואייתיתה,  ליהוי  למניינא ]  <BR>
אמר לו: הואיל וכבר הבאת אותה, שכבר תהיה כאן    <BR>
במנין המתים[                                   </P>
<P ALIGN="RIGHT">
 אלא  היכי  יכלת  לה ]אלא, איך יכולת להמית     <BR>
אותה[?                                         </P>
<P ALIGN="RIGHT">
 הות נקיטא מתארא בידה והות קא שגרא מחריא       <BR>
תנורא   שקלתא   ואנחתא  אגבה  דכרעה קדחא  ואיתרע<BR>
מזלה ואייתיתה. ]היא היתה מחזיקה מרדה בידה ומכבדת<BR>
את התנור, לקחה את האוד והניחה אותו על גב רגלה  <BR>
ונכוותה ואז הורע מזלה ויכולתי לקחת אותה והבאתיה[</P>
<P ALIGN="RIGHT">
אמר ליה רב ביבי בר אביי:  אית  לכו  רשותא      <BR>
למיעבד  הכי? ]אמר לו ר' ביבי בר אביי: וכי יש לכם<BR>
רשות לעשות כך[                                 </P>
<P ALIGN="RIGHT">
אמר ליה: ולא כתיב  ' ויש   נספה   בלא  משפט'   <BR>
]א"ל: הרי כתוב "ויש נספה בלא משפט[?!           </P>
<P ALIGN="RIGHT">
אמר  ליה:  והכתיב )קהלת א'( 'דור הולך ודור בא' <BR>
]א"ל: הרי כתוב: "דור הולך ודור בא"[ ?!         </P>
<P ALIGN="RIGHT">
 אמר: דרעינא להו אנא עד  דמלו להו לדרא והדר    <BR>
משלימנא ליה לדומה. ]אמר לו: אני מחזיק אותם עד  <BR>
שימלאו להם שנות הדור ואחר כך אני מוסר אותם למלאך<BR>
דומה, הממונה על נשמות המתים[                   </P>
<P ALIGN="RIGHT">
 אמר ליה:  סוף  סוף שניה מאי עבדת ]אמר לו: מה  <BR>
אתה עושה עם שנות החיים שהוקצבו לה[? אמר: אי איכא<BR>
צורבא מרבנן,   דמעביר  במיליה  מוסיפנא  להו  ליה<BR>
 והויא חלופיה ] אמר: אם יש תלמיד חכם המעביר על <BR>
מידותיו, אני מוסיף לו את השנים האלו והרי היא   <BR>
חילופו[."                                      </P>

<P ALIGN="RIGHT">
מותם של אנשים חפים מפשע ואפילו צדיקים, הטרידה  <BR>
את מנוחתם של רבים מבין הוגי הדעות בכל הדורות.  </P>
<P ALIGN="RIGHT">
פרשני התורה, החל מחז"ל ניסו להסביר את מותם של  <BR>
בני אהרון, נדב ואביהוא, בדרכים שונות:          </P>
<P ALIGN="RIGHT">
 ' בקרבתם  לפני  ה' וימותו':  רבי יוסי הגלילי  <BR>
אומר: על  הקריבה  מתו ולא מתו על ההקרבה.  רבי  <BR>
עקיבא אומר:  כתוב  אחד  אומר  'בקרבתם  לפני  ה'<BR>
וימותו' וכתוב  אחד  אומר  'ויקריבו לפני ה' אש  <BR>
זרה.'  הכריע 'בהקריבם אש זרה לפני ה'' הוי על   <BR>
הקריבה מתו  ולא מתו  על  ההקרבה.   ר'  אלעזר  בן<BR>
 עזריה אומר: כדיי קרבה לעצמה וכדיי קריבה לעצמה.<BR>
)סיפרא פרשת אחרי מות פרשה א(                   </P>
<P ALIGN="RIGHT">
מדרש קדום זה רואה בכל מקרה את מותם כעונש על    <BR>
הקרבת אש זרה או על התקרבות יתירה אל הקודש.     <BR>
מדרשים שונים מיחסים לבני אהרון חטאים שונים )הורו<BR>
הלכה בפני רבם, נכנסו שתויים למקדש, חיכו למותם של<BR>
משה ואהרון וכו...(                               </P>
<P ALIGN="RIGHT">
פירושים שונים ניתנו למונח "אש זרה" .           </P>
<P ALIGN="RIGHT">
בעמוד השער של גיליון זה, הבאנו את גישתו של     <BR>
הרש"ר הירש הרואה במותם עונש על  גאווה יתירה    <BR>
לעומת גישת השל"ה המעצים את המוטיב של "בקרובי   <BR>
אקדש", כלומר הקב"ה רצה בקרבתם אליו כדי לחנוך את<BR>
המקדש של מעלה.                                 </P>
<P ALIGN="RIGHT">
בני אדם זקוקים להסברים וחשיבתם היא סיבתית      <BR>
באופייה ולכן, איננו יכולים בקלות להשלים עם מוות<BR>
שרירותי.                                       </P>
<P ALIGN="RIGHT">
מותם של שישה מיליונים מבני עמנו ועוד כמה       <BR>
מיליונים של בני אדם - חפים מפשע גם הם - מעמים  <BR>
אחרים בשואה היוותה עבור יהודים רבים בעיה       <BR>
תיאולוגית ואמונית קשה. הסופר אלי ויזל כתב באחד <BR>
מספריו: "ראיתי את א-להים תלוי באושוויץ".       </P>
<P ALIGN="RIGHT">
בעולם החרדי, היו רבנים שהתעלמו מהסוגיה הקשה    <BR>
לעומת אחרים )מבית מדרשו של הרבי מסאטמאר( שראו  <BR>
בשואה עונש על שהציונים דחקו את הקץ.            </P>
<P ALIGN="RIGHT">
הרב פרופ' אליעזר ברקוביץ' ז"ל, הוגה דעות חשוב  <BR>
ניצול שואה, מתמודד בספרו "אמונה לאחר השואה" עם <BR>
שתיקתו הנוראה של האלוהים בזמן השואה וכותב כסיכום<BR>
לאחד הפרקים בספרו:                             </P>
<P ALIGN="RIGHT">
"מטרתנו אינה אפוא למצוא צידוק לדרכיו של אלוהים <BR>
עם עמו, אלא לברר אם עדיין אפשר למצוא משמעות במתן<BR>
תוקף לאמונה, למרות שתיקתו הנוראה של אלוהים בזמן<BR>
השואה." )עמ' 77(                               </P>
<P ALIGN="RIGHT">
נראה לי שאם נתבונן בסיפור התלמודי המובא לעיל,  <BR>
נוכל אולי להבין גישה  המאפשרת כיוון חשיבה קצת  <BR>
שונה והסתכלות אחרת על המציאות, על כל הבעייתיות <BR>
שלה:                                           </P>
<P ALIGN="RIGHT">
רב יוסף )כנראה רב יוסף בר חייא, ראש ישיבת      <BR>
פומבדיתא, רבו של אביי( אולי בוכה כי הוא יודע   <BR>
ש"יש נספה בלא משפט" אבל קשה לו לקבל את הערעור על<BR>
הצורך האנושי בעולם הגיוני וצודק ומתוך עולם של  <BR>
אמונה מתרעם על האפשרות של מוות שרירותי,        <BR>
בלתי-צודק.                                     </P>
<P ALIGN="RIGHT">
רב ביבי בר אביי )בנו של אביי, תלמידו של רב     <BR>
יוסף( נפגש, ע"פ הסיפור, עם התופעה האבסורדית של <BR>
"מוות בטעות" ונכנס לוויכוח מעניין עם מלאך המוות<BR>
על סדרי עולם. אמנם, מלאך המוות מנסה להסביר לו  <BR>
לכאורה סדר אחר מהסדר ההגיוני והצודק המוכר לו   <BR>
)דור הולך ודור בא, שנים קצובות וכו'( אבל קשה   <BR>
לומר שהסבריו משכנעים במיוחד או מובנים במיוחד.  </P>
<P ALIGN="RIGHT">
נראה לי שהמשפט החזק ביותר בסיפור הוא "ויש נספה <BR>
בלא משפט". החוקיות שלפיה אנשים מתים או נהרגים  <BR>
היא מורכבת; לעתים, מחלה או תאונה או אירוע אחר  <BR>
מהווים מעין "סיבה" למותו של אדם )בדומה להסבר   <BR>
שניתן על-ידי שליחו של מלאך המוות על יכולתו להביא<BR>
"בטעות" את האישה הלא נכונה( אך, המסר העיקרי    <BR>
בסיפור הוא ש"יש נספה בלא משפט", כלומר שאיננו   <BR>
יכולים להסיק בשום אופן שמותו של אדם היה עונש מן<BR>
השמים ושהדבר "הגיע לו".                        </P>
<P ALIGN="RIGHT">
כנראה שאי-יכולתנו לשלוט בחיים ובמוות כוללת גם  <BR>
את אי-יכולתנו להבין באמת את סוד המוות.         </P>
<P ALIGN="RIGHT">
כאמור, ריבוי ההסברים למותם של בני אהרון מראה   <BR>
לנו שבעצם לא ניתן למצוא למותם שום הסבר משכנע   <BR>
באמת ושאולי ה"סיבה" האמיתית למותם איננה מובנת  <BR>
לנו. הפסוקים במקרא מאפשרים קריאות שונות ודרשנים<BR>
שונים הדגישו חלקים שונים בטקסט המקראי כדי לבסס <BR>
את טיעוניהם אבל אולי, אם, בעקבות מאמינים גדולים<BR>
דוגמת הרב פרופ' ברקוביץ' ז"ל ופרופ' ישעיהו     <BR>
ליבוביץ' ז"ל, נשתחרר מהצורך להסביר ונראה גם    <BR>
בדרשות השונות הזדמנות עבורנו למצוא את המשמעות  <BR>
האמונית הקיומית בחיינו, נכבד את זכרם של "הנספים<BR>
ללא משפט".                                     </P>

<P ALIGN="RIGHT">
<FONT SIZE="-1">      .פנחס לייזר,  עורך שבת שלום, הוא פסיכולוג</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קוראים מגיבים                                  </h3>
<P ALIGN="RIGHT">
כקורא מסור של 'שבת שלום', כבר יצא לי להעיר על  <BR>
זוויות מסוימות של הכותבים. הפעם אני נאלץ לדחות <BR>
מכל וכל מקצת דבריו של מרדכי בק בגליון פרשת     <BR>
ויקרא-זכור. וכך כותב מר בק: "אך, מיד לאחר מכן, <BR>
מגיעים היהודים למעשה נקמה ללא תקדים ...שנאמר   <BR>
"ובשושן הבירה הרגו היהודים ואבד חמש מאות איש...<BR>
ושאר היהודים... והרג בשנאיהם חמשה ושבעים       <BR>
אלף..."". ואחר כך מפלפל מר בק בשאלת התמודדות   <BR>
הפרשנים עם פרק ט'. ואני תמה היכן כאן נקמה כשפשט<BR>
הכתוב צועק 'הגנה עצמית'. נבהיר הדבר. גזרת המן  <BR>
הייתה בעצם התרת דמם של היהודים בי"ג באדר )תשומת<BR>
לב לתאריך(, כלומר מי שיבצע פוגרום באותו יום יהיה<BR>
פטור  מעונש. גזרה זו נשארה בתוקף גם לאחר תלית  <BR>
המן וה'טריק' שמצאו מרדכי ואסתר היה להתיר ליהודים<BR>
להתגונן - כלומר התרת דמם של מי שבאים לתקוף אותם.<BR>
אילו כל שונאי היהודים היו נשארים בבית - לא היה <BR>
נהרג ולו גוי אחד. אכן כשאני מלמד מגילת אסתר, אני<BR>
נוהג ל'התקיל' את התלמידים בשאלה אם היינו חוגגים<BR>
את פורים אם לא היה עימות צבאי כלל. התשובה היא, <BR>
כמובן שכן. ראיה לדבר - שאנו חוגגים את פורים בי"ד<BR>
באדר, היום בו סרה אימת גזרת המן, ולא בי"ג בו היה<BR>
הניצחון הצבאי על כנופיות הפוגרומצ'יקים שבהנהגת <BR>
בני המן )יש מי שיראה סמליות מעניינת שביום זה   <BR>
אנחנו דווקא צמים(.לסיכום, לתורה שבעים פנים אבל <BR>
הפן השבעים ואחד הזה, הטלת דופי במקום שאין בו   <BR>
אפילו ספק, זה לא ראוי.                         </P>
<P ALIGN="RIGHT">
                          <FONT SIZE="-1">הלל  אפלבום  -ירושלים</FONT></P>

<P ALIGN="RIGHT">
מרדכי בק, כותב המאמר מגיב:                     </P>

<P ALIGN="RIGHT">
לעתים, מה שניתן ללמוד מהכתוב חשוב לא פחות מאשר <BR>
הכתוב עצמו כפשוטו, ולכן, המסר העיקרי מהדברים   <BR>
שנכתבו היה מיועד להצביע על הבעייתיות של מוטיב  <BR>
הנקמה ועל הסכנה שבאימוץ מודלים מקראיים לדורות. <BR>
בעניין זה, נדמה לי שהלכנו בעקבות חז"ל שאף הם   <BR>
התלבטו לא מעט עם ה"קביעה לדורות" של סיפור המגילה<BR>
והתאמצו )מגילה ז, ע"א( למצוא נימוקים הבאים     <BR>
להראות ש"אסתר ברוח הקודש נאמרה" למרות ששמו של  <BR>
הקב"ה אינו מופיע במגילה זו.                    </P>
<P ALIGN="RIGHT">
ואם נתייחס לכתוב עצמו, הרי נראה לי שקריאה קרובה<BR>
ומדוקדקת נותנת הרושם שאולי היה כאן מעבר ממצב בו<BR>
אכן היהודים 'עמדו על נפשם' לבין מצב בו התחילו  <BR>
להיגרר למעשים שאולי לא היו הכרחיים )מכת חרב הרג<BR>
ואבדן( כאשר "איש לא עמד בפניהם" מרוב פחד.      </P>
<P ALIGN="RIGHT">
כאמור, יש לפנינו סיפור מורכב וטעון האומר דרשני,<BR>
דבר שהשתדלנו לעשות מתוך נאמנות למקורות ולדרכי  <BR>
המדרש.                                         </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Nasso </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת נשא</FONT><BR>
<FONT SIZE="3" COLOR="navy">גליון מספר 33 תשנ"ח</FONT>

 </p>


<DIV ALIGN=right>
"וישם לך שלום": שלום בכניסתך, שלום ביציאתך, שלום<BR>
עם כ ל א ד ם<BR>
<FONT SIZE="-1">(סיפרי פרשת נשא, מב)</FONT><BR>
<BR>
"כה תברכו": להזכיר "ואני והנער נלכה עד כה"<BR>
)בראשית כ"ב(, " אשר עד כה ברכני ה'" )יהושע יז(,<BR>
"כה יהיה זרעך" )בראשית טו(. כ"ה פעמים לשון ברכה<BR>
בחומש וכ"ה פעמים שלום בחומש, לכך מתחיל "יברכך"<BR>
ומסיים "שלום - ה' יברך את עמו בשלום - כ"ה שלום<BR>
בישעיה, להגן מן "הוי ואוי" כ"ה בישעיה.<BR>
<BR>
<FONT SIZE="-1">מתוך פירוש "הרוקח" לרבי אלעזר מגרמייזא על פרשת)<BR>
נשא(</FONT><BR>

<hR>

<H2>לכל נשיא יש שם</H2>
<H3>אריאל רטהאוז</H3>

פרשת קורבנות הנשיאים, המסיימת את סדרת "נשא",<BR>
נתחבבה על חכמינו שקבעו אותה כקריאת התורה המיוחדת<BR>
לימי החנוכה, ימי שמחה וחג. כמו-כן, בקהילות-ישראל<BR>
רבות נוהגים לקרוא אותה בבתי-הכנסת גם מראש-חודש<BR>
ניסן ועד י"ג בו, לאחר תפילת שחרית )שכן על-פי<BR>
המסורת "יום כלות משה להקים את המשכן" היה<BR>
ראש-חודש ניסן, כמובא ברש"י על במדבר ז,א(.<BR>
<BR>
אולם לאמיתו של דבר לא קל לעמוד על סוד קסמה של<BR>
פרשה זו: זוהי בעצם רשימת-שמות נרחבת, רשימת<BR>
שמותיהם של נשיאי ישראל שהקריבו את קורבנותיהם<BR>
במשך שנים-עשר יום, לכבוד חנוכת המזבח )ומכאן,<BR>
כמובן, ההקבלה לחג החנוכה(. אופייה ולשונה של<BR>
הרשימה הזאת מעוררים תמיהות רבות: הרי מדובר בפרשה<BR>
ארכנית מאין כמוה, המונה עשרות פסוקים שחוזרים על<BR>
עצמם בחדגוניות רבה ובלי להוסיף שום חידוש למה<BR>
שנאמר בתחילתה.<BR>
<BR>
יש להטעים שהחדגוניות כאן קיצונית בהרבה מזו שאנו<BR>
מוצאים ברשימות-שמות או ברשימות-נתונים אחרות<BR>
בתורה: אחדות מרשימות אלה מנוסחות בתמציתיות,<BR>
וברורה תכליתן לתעד מהלכים היסטוריים מסוימים )כך<BR>
היא, למשל, רשימת שמות המרגלים שיצאו לתור את<BR>
הארץ, שהיו גם כן שנים-עשר נשיאים כנגד שבטי<BR>
ישראל(, וגם כשהרשימות דומות בארכנותן לפרשת<BR>
הנשיאים, החדגוניות שלהן היא סגנונית יותר<BR>
ממהותית: המעיין היטב בפסוקיהם של הקטעים הארוכים<BR>
האלה, הדומים כל כך זה לזה עד שכמעט אין מבחינים<BR>
ביניהם, יגלה שלאמתו של דבר הם עוסקים בדברים<BR>
שונים ושכל אחד מהם מלמד דבר חדש - או, ליתר דיוק,<BR>
מוסר נתון חדש )דוגמה טובה לכך נמצאת דווקא בתחילת<BR>
פרשתנו, שעניינה פקודי משפחות הלויים: אכן,<BR>
שפע-פסוקים שלשונם לפעמים דומה, אך המוסרים לנו<BR>
עובדות שונות בקשר לעבודתן ולהרכבן של משפחות אלה(.<BR>
לא כן הדבר בפרשת הנשיאים. כפי שכבר צוין, כאן<BR>
הפסוקים הרבים אינם מוסיפים כל חידוש: כל נשיא<BR>
ונשיא מביא בתורו את אותם הדברים בדיוק, ביום<BR>
שנועד לו לכך, ושתים עשרה פעמים רצופות חוזרת<BR>
התורה בלשון זהה לחלוטין על פרטי הקורבן: על אותה<BR>
קערת כסף אחת ששלושים ומאה משקלה, על אותו מזרק,<BR>
על אותה סולת וכו'. ההבדלים הקלים היחידים הם<BR>
בנוסחאות-הפתיחה לקורבנות היום הראשון והשני<BR>
)במדבר ז, פסוקים יב-יג, יח-יט(, אבל מהיום השלישי<BR>
והלאה זהים לחלוטין לא רק כל אות ותג בפסוקי<BR>
הקורבן, אלא גם כל נוסחאות-הפתיחה.<BR>
<BR>
מה פירוש הפרטנות המופלגת הזו? לשם-מה היה צורך<BR>
לציין שוב ושוב את קורבנותיהם השווים של כל<BR>
הנשיאים, בלשון זהה? ומה גם שהתורה מסכמת בסוף<BR>
פרשת "נשא" )שם, פסוקים פד-פח( את הקורבנות בחשבון<BR>
כולל, המבטל לגמרי כל צורך באזכור פרטני!<BR>
<BR>
המדרש פותח פתח לתשובה מפתיעה ומקורית לשאלות אלה.<BR>
זוהי תשובה המבליטה דווקא את המפריד בין קורבן<BR>
לקורבן, את חוסר האחידות שבהם, למרות שוויונם<BR>
למראית-עין: "מה ראו הנשיאים להקריב קורבנות<BR>
בעניין הזה? רבנן אמרין [אומרים]: אף על פי שקורבן<BR>
שווה הקריבו כולם, על דברים גדולים הקריבו וכל אחד<BR>
ואחד הקריבו לפי דעתו" )במדבר רבה יג, יג(.<BR>
<BR>
בעקבות "רבנן" במדרש "במדבר רבה" הלכו גם כמה<BR>
מפרשנינו הגדולים. הרמב"ן, המחדד את הרעיון המדרשי<BR>
בפירושו לבמדבר ז,יב, לאחר שהעלה את השאלות<BR>
שהוזכרו לעיל ושהביא כמה פירושים אפשריים, כותב<BR>
כך: "ועוד בזה טעם אחר במדרשם, כי לכל אחד<BR>
מהנשיאים עלה במחשבה להביא חנוכה למזבח ושתהיה בזה<BR>
השיעור, אבל נחשון [הנשיא שהקריב ראשון - א.ר.]<BR>
חשב בשיעור הזה טעם אחד, וזולתו כל אחד מהנשיאים<BR>
חשב טעם בפני עצמו". גם רבי עובדיה ספורנו מפרש את<BR>
פרשת הנשיאים באופן דומה, אם כי בהדגשים שונים<BR>
מאלה של הרמב"ן: "וסיפר קורבן כל אחד מהם לבדו,<BR>
להורות שכל אחד מהם כיוון לכפר על פרטי חטאים שידע<BR>
בשבטו" )על במדבר ז, יג(; הווי אומר, שכל קורבן<BR>
הוקרב לתיקונו של פגם דתי-מוסרי אחר, ומכאן הצורך<BR>
שהתורה תציינו לחוד.<BR>
הקו הפרשני הזה, שראשיתו במדרש והמשכו ברמב"ן<BR>
ובספורנו, מעמיד את פרשת הנשיאים באור אחר לגמרי:<BR>
הצד השווה שבפירושים שהובאו, שכולם מבליטים את<BR>
שוני הכוונות לעומת אחידות המעשה ואחידות הלשון<BR>
המתארת את המעשה. החזרה המפורטת, בלשון זהה, על<BR>
קורבנות הנשיאים, תכליתה דווקא ללמדנו שלמרות<BR>
הזהות המוחלטת בין הקורבנות, דעות שונות מסתתרות<BR>
מאחוריהם. אילו כוונותיהם של הנשיאים היו זהות,<BR>
ניתן היה להזכיר את הקורבנות בחשבון כולל בלבד;<BR>
אבל כיוון שכוונות אלה אינן דומות זו לזו, יש<BR>
לחזור על כל קורבן לחוד כדי לציין שכל קורבן הוא<BR>
עניין בפני עצמו, כשם שהאדם המקריב אותו הוא עולם<BR>
בפני עצמו.<BR>
לאור הדברים האלה אפשר לומר כי פרשת הנשיאים טומנת<BR>
בחובה מסר משמעותי ביותר לגבי הגדרת היחסים בין<BR>
האדם לאלוהיו: זוהי בעצם פרשת ייחודו של האדם<BR>
וחירות מחשבתו - גם, ובעיקר, בשעת מילוי חובותיו<BR>
הדתיות. שום דבר אינו משתנה בפסוקים המתארים<BR>
בחדגוניות רבה את קורבנות הנשיאים, חוץ משמות<BR>
הנשיאים עצמם, שכן להבדיל מן הקערות, מן הכפות ומן<BR>
הכבשים - בני אדם אלה המקריבים את קורבנותיהם<BR>
שונים זה מזה, לכל אחד מהם "יש שם" והמעשה הדתי<BR>
המשותף אינו מוחק, ויתרה מזו - לא נועד בשום פנים<BR>
למחוק, את רבגוניות הכוונות, את עושר החשיבה<BR>
האנושית העומדת מאחורי המעשה עצמו. לשון אחר:<BR>
אחידות היעדים והמעשים איננה קונפורמיות של דעות,<BR>
והתורה מכירה בערכה של האישיות האינדיבידואלית<BR>
העצמאית )הכרה המבססת כל השקפה, דתית כחילונית,<BR>
המכבדת את האדם באשר הוא אדם(.<BR>
<BR>
כאן אפשר למצוא אולי איזושהי נקודת-מגע בין פרשת<BR>
הנשיאים לבין פרשה הסמוכה לה בסדרת "נשא", פרשת<BR>
ברכת כוהנים. לכאורה, רחוקות הן שתי פרשות אלה<BR>
כרחוק מזרח ממערב )למרות סמיכותן הפיזית(, שכן<BR>
להבדיל מפרשת הנשיאים הארכנית, נראית ברכת כוהנים<BR>
כשיא התמציתיות, כ"מועט המחזיק את המרובה" : קומץ<BR>
פסוקים טעונים ומשמעותיים, לשון נשגבה ורבת-הוד,<BR>
תלי תלים של דרשות שנקשרו במעט פסוקים אלה. ועם<BR>
זאת גם ברכת כוהנים - כפרשת הנשיאים על פי הפרשנות<BR>
שהוצגה לעיל - מוכיחה כמדומה שהתורה פונה, בראש<BR>
וראשונה, אל ייחודו של האדם האינדיבידואלי ולא אל<BR>
יצור שייחודו נמחק במעשהו הדתי או שנבלע<BR>
ב"קולקטיב", ויהיה זה אפילו אותו קולקטיב החשוב כל<BR>
כך הקרוי "עם ישראל". שכן, הקדוש ברוך הוא ציווה<BR>
לאהרן ולבניו לברך "את בני ישראל", והוסיף והטעים<BR>
"אמור להם" - הכול בלשון רבים, ומכאן שהברכה נועדה<BR>
ל"קהל", ל"עדה" ולא ליחידים; אבל בפועל מנוסחת<BR>
הברכה עצמה בלשון יחיד: "יברכך ה' וישמרך, יאר ה'<BR>
פניו אליך ויחונך, ישא ה' פניו אליך וישם לך שלום".<BR>
<BR>
ללמדך, שברכה זו אינה מופנית לחיילים האלמונים בצבא<BR>
ה' , למרכיבים אנונימיים של מנגנון לאומי ודתי<BR>
מופשט, כי אם לכל אחד ואחד מאתנו, לכל אדם מישראל<BR>
באשר הוא אדם, על ייחודו האנושי ועל דעותיו<BR>
השונות, לכל פרט ופרט שאליו חייב הכוהן לדבר כאל<BR>
בן-שיח מוחשי - וכדברי הגמרא במסכת סוטה )לח,ע"א(:<BR>
"כאדם שאומר לחברו".<BR>
<BR>
<FONT SIZE="-1">.ד"ר אריאל רטהאוז הוא חוקר ספרות ומתרגם</FONT><BR>

<hR>

<H4>.מכל חטאות האדם": הכוונה לגזל הגר"</H4>
"וידבר ה' אל משה לאמר: דבר אל בני ישראל איש או<BR>
אישה כי יעשו מכל חטאות האדם")במדבר ה, ו( למה<BR>
נאמרה פרשה זאת? לפי שהוא אומר: "נפש כי תחטא<BR>
ומעלה בה' וגו' "או מצא אבידה וכיחש בה ונשבע על<BR>
שקר וגו'" "לאשר הוא לו יתננו ביום אשמתו" )ויקרא<BR>
ה'( אבל בגוזל הגר לא שמענו בכל התורה לומר "דבר<BR>
אל בני ישראל איש או אישה כי יעשו מכל חטאות האדם"<BR>
בא הכתוב ולימד על גוזל הגר ונשבע לו, שישלם קרן<BR>
וחומש לכהנים ואשם למזבח.<BR>
<BR>
<FONT SIZE="-1">(סיפרי נשא פיסקא ב )</FONT><BR>

<hR>

<H3>משולחן המערכת</H3>
באחד מסיפורי הפולקלור הציוני, מסופר על אריה<BR>
שהסתובב בבניין הסוכנות היהודית שכדי להשקיט את<BR>
רעבונו, טרף מדי יום פקיד אחר מפקידי הסוכנות. איש<BR>
לא שם לב לחסרונם של הפקידים שנטרפו והעבודה<BR>
המשיכה להתנהל כסדרה, על מי-מנוחות, כיאה למוסד<BR>
המכובד.<BR>
יום אחד טעה האריה טעות פטלית; הוא טרף את מחלק התה<BR>
ואז, קמה שערורייה עולמית בסוכנות היהודית, הקימו<BR>
ועדת-חקירה, מצאו את האריה הטורף ומיצו אתו את<BR>
הדין....<BR>
בגיליון פרשת "בהר" פרסמנו, מטעם הנהלת "נתיבות<BR>
שלום", מודעה קצרצרה המודיעה על שבת-עיון ותיקון<BR>
שבועות במעלה החמישה. מפאת קוצר היריעה, לא יכולנו<BR>
לפרסם את התכנית המפורטת ופרסמנו את שמות המרצים<BR>
השונים, בלי לציין מי ידבר מתי ועל איזה נושא.<BR>
<BR>
שמחנו לראות שבמערכת "הצופה" וגם ב"ערוץ 7", ישנם<BR>
אנשים הקוראים בעיון רב את גיליונות "שבת שלום".<BR>
קוראים אלו ממש מדקדקים עמנו "כחוט השערה", כפי<BR>
שעושה הקב"ה עם צדיקים, וחשבו ש"נתיבות שלום"<BR>
הזמינה ל"תיקון ליל שבועות" מרצה פלשתיני מרצועת<BR>
עזה כדי להעביר שיעור מעמיק ברמב"ם או כדי להאיר<BR>
את עיני הציבור על משמעות מתן תורה בימינו, ר"ל.<BR>
לו היה נעשה ניסיון לברר מהי תכנית ימי- עיון אלו<BR>
)שהחלו ביום שישי, ד' בסיון(, היו מגלים עד מהרה,<BR>
כפי שפרסמנו בשבוע שעבר, שהרצאתו של מר ע'אזי אבו<BR>
ג'יאב, איש עסקים מרצועת עזה, על תחושות הפלסטינים<BR>
בחלוף 4 שנות אוטונומיה, נועדה להתקיים ביום שישי<BR>
בשעה 5 אחר הצהרים. ייתכן שישנם יהודים טובים<BR>
הסבורים כי אין להזמין ערבי פלסטיני להרצות בפני<BR>
ציבור יהודי שומר מצוות. זכותו של כל יהודי לחשוב<BR>
זאת.<BR>
כמו-כן, זכותם של ערבים פלסטינים לחשוב, שאין<BR>
להזמין דוברים יהודים להרצות בפניהם. היינו מצפים<BR>
שיהודים הסוברים זאת, יביעו עמדה זו בגלוי וינמקו<BR>
אותה בצורה עניינית, כאשר יש להם התנגדות לנכונות<BR>
המופגנת על-ידי "נתיבות שלום" להידבר גם עם<BR>
אוכלוסיה ערבית פלסטינית.<BR>
<BR>
נראה לנו שאין צורך לעוות דברים, ללעוג להם או<BR>
ל"נגח" יריבים אידיאולוגיים, כאשר יש מחלוקת.<BR>
אדרבה, נשמח לפרסם, מעל במה זו, כל דעה המנוגדת<BR>
לעמדותינו, כפי שעשינו זאת בעבר. מכל-מקום, כאמור,<BR>
אנחנו מודים למערכת ה"צופה" ולאדיר זיק מ"ערוץ 7",<BR>
על שאפשרו לציבור שלפני-כן לא הכיר את "שבת שלום",<BR>
לשמוע על קיומו של גליון אחר של פרשת שבוע, שטרם<BR>
נתקלו בו עד כה "ומתוך שלא לשמה, בא לשמה".<BR>
</DIV>












<P ALIGN="center">

</P>

</body></html>

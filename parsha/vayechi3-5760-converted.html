<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayechi</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויחי</FONT><BR>
<FONT SIZE="3" COLOR="navy">גליון מס' 114 תש"ס</FONT><BR>

 </p>

<P ALIGN="RIGHT">
'בנימין  זאב  יטרף':   זאב  הוא אשר יטרף, נבא<BR>
על שיהיו  עתידין  להיות חטפנין )שופטים כא(<BR>
'וחטפתם<BR>
לכם איש אשתו' בפלגש בגבעה, ונבא על שאול שיהיה<BR>
נוצח  באויביו  סביב,  שנאמר  )ש"א  יד(  'ושאול<BR>
לכד<BR>
המלוכה  וילחם  במואב ובאדום וגו' ובכל אשר יפנה<BR>
ירשיע.' ) רש"י בראשית מט , כז(</P>

<h4 ALIGN="RIGHT">
"עד" ו"שלל": גם במלחמה, יש אלימות הכרחית<BR>
ואלימות מיותרת.</h4>
<P ALIGN="RIGHT">
"בבוקר יאכל עד ולערב יחלק שלל" ...וכל דבר שהוא<BR>
הכרחי לאדם,  דהיינו  כדי  אכילתו  להביא  שבר<BR>
רעבון ביתו,</P>
<P ALIGN="RIGHT">
הוא  הדבר  הניתן  בפנים  מאירות  ולא יחסר לחמו<BR>
לעד  ולנצח,  וכל המותרות שהאדם שואל יותר מכדי<BR>
אכילתו  לסוף  יעזוב  לאחרים  חילו  ויחלק לאחרים<BR>
ואולי לנושא אלמנתו והוא עצמו משולל ומרוחק מן<BR>
אותן  המותרות  הנתנים  לו  בערב, לכך נאמר בבוקר<BR>
היינו  הדבר  הניתן  לו בפנים מאירות, זה הדבר אשר<BR>
יאכל  כי  כדי  אכילתו  לבד  ניתן  לו בפנים<BR>
מאירות וניתן  לו  לעד,  אע"פ  שעד  הוא  ג"כ <BR>
לשון שלל, מכל-מקום הזכירו  בלשון  עד  המורה  על <BR>
הנצחיות  ולערב מה שניתן   לו  בפנים  חשוכות  הוא<BR>
 הדבר  אשר  יחלק לאחרים  והוא  משולל  ממנו, כי<BR>
יש במשמעות לשון שלל  ענין הסרה כמו 'ונשל הברזל'<BR>
)דברים יט ה( לשון שלילה והסרה.</P>
<P ALIGN="RIGHT">
וסמך   ענין  זה )"בבוקר יאכל עד ולערב יחלק<BR>
שלל"(  לברכת  'זאב  יטרף'  להוכיח  גם  את שופטי <BR>
 ישראל   שלא  יטרפו  במלחמה  יותר  מכדי הצורך,<BR>
כמו שנאמר: )צפניה ג ג( 'שופטיה זאבי ערב לא גרמו<BR>
לבוקר'  מאשים  אותם  הנביא  במה שטרפו יותר מן<BR>
ההכרחי,  על  כן  קראם  זאבי  ערב  ואמר  'לא <BR>
גרמו לבוקר' כי לא בקשו ההכרחי הניתן בבוקר, וכן<BR>
מאשים את  שאול שהיה מן בנימין 'ותעט אל השלל'<BR>
)ש"א טו, יט( כי  לא  זכר  ברכת  יעקב  לבנימין, <BR>
אבל באברהם נאמר:  )בראשית יד כד( 'בלעדי אשר אכלו<BR>
הנערים ...' דוקא  כדי  אכילתם לקח, ולא לחלק להם<BR>
שלל מותרי ובזה  נשא  המשל  מן  הזאב  הטורף <BR>
לצורך  מאכלו ולפעמים  הוא טורף ומשחית ללא תועלת,<BR>
וזה פירוש יקר. <BR>
<FONT SIZE="-1">
)כלי יקר בראשית  מט , כז(</FONT></P>

<P ALIGN="RIGHT"><HR>
</P>
<h2 ALIGN="RIGHT">
על גורלו של שבט שמעון</h2>
<h3 ALIGN="RIGHT">
אליעזר שוורץ</h3>


<P ALIGN="RIGHT">
לפני מותו קורא יעקב לבניו לברכם, או כלשון<BR>
פרשתנו "האספו ואגידה לכם את אשר יקרה אתכם באחרית<BR>
הימים". בדבריו קיים חשבון נפש, חשבון עם העבר<BR>
ופנייה אל העתיד.</P>
<P ALIGN="RIGHT">
שמעון ולוי הם צמד האחים המוארים בדבריו באור<BR>
שלילי: "שמעון ולוי אחים כלי חמס מכרותיהם... כי<BR>
באפם הרגו איש...". לא ברכה מוענקת להם, כי אם "ארור<BR>
אפם כי עז ועברתם כי קשתה". והעתיד גם הוא לא נראה<BR>
כברכה: "אחלקם ביעקב ואפיצם בישראל".</P>
<P ALIGN="RIGHT">
דבריו אלה של יעקב כלפי שמעון ולוי לפי פשוטו של<BR>
מקרא )ולפי רוב הפרשנים( באים כתגובה על מעשה שכם:<BR>
"ויקחו שני בני יעקב שמעון ולוי אחי דינה איש חרבו<BR>
ויבואו על העיר בטח ויהרגו כל זכר" )בראשית ל"ד<BR>
כ"ה(. יעקב אינו מקבל את מעשה הבנים: "עכרתם אותי<BR>
להבאישני ביושב הארץ". תגובת יעקב המיידית נראית<BR>
פושרת - אינה מתייחסת לצד המוסרי של המעשה אלא<BR>
לחשש מפני פגיעה בו ובמשפחתו. אולם בדבריו בסוף<BR>
ימיו נראה כי חומרת המעשה לא פגה - "כלי חמס<BR>
מכרותיהם" - אומנות של רציחה לקחו לידם, אשר לדעת<BR>
יעקב צריכה להשפיע גם על עתידם.</P>
<P ALIGN="RIGHT">
גורלו של שמעון ושבטו מאז והלאה נראה כתואם את<BR>
דברי יעקב. הפך הוא להיות "השבט המוכה" בין שבטי<BR>
ישראל.</P>
<P ALIGN="RIGHT">
כבר במהלך ירידת האחים למצרים לשבור שבר, מאשים<BR>
אותם יוסף כי מרגלים הם ומחליט כי אח אחד ייאסר:<BR>
"ויקח מאתם את שמעון ויאסר אותו לעיניהם" )בראשית<BR>
מ"ב נ"ב(. זהו עדיין עונשו של שמעון האיש; בהמשך<BR>
ההיסטוריה נראה כי גורלו של שמעון השבט גם הוא לא<BR>
שפר.</P>
<P ALIGN="RIGHT">
במהלך שהותם של בני ישראל במדבר עברו עליהם<BR>
מגיפות ותחלואים מרובים. אך התמותה הגבוהה ביותר<BR>
נצפתה בקרב שבטו של שמעון. שני מפקדים של העם<BR>
מופיעים בספר במדבר. המפקד הראשון הוא בשנה השנית<BR>
לצאתם ממצרים, והמפקד השני בתום ארבעים שנה במדבר.<BR>
בהשוואת מניינם של השבטים האחרים אנו רואים שינוי<BR>
קטן במספרם, אך השבט בו חלה התמותה הגבוהה ביותר<BR>
היה שבטו של שמעון, מספרם ירד מ59,300- יוצאי צבא<BR>
ל22,000-, ובכך הפך להיות השבט הקטן ביותר.</P>
<P ALIGN="RIGHT">
בזמן ישיבת ישראל בשטים בחטא בעל פעור, זמרי בן<BR>
סלוא, נשיא בית אב לשמעוני הוא המנהיג אשר בא אל<BR>
המדיינית לעיני משה ולעיני בני ישראל. המגיפה אשר<BR>
פורצת בעם הורגת 24,000 איש )במדבר כ"ה(, וייתכן <BR>
שסמיכות עניינים זו רומזת כי שבט שמעון הוא השבט<BR>
העיקרי אשר נפגע במגיפה.</P>
<P ALIGN="RIGHT">
גם לאחר כניסתם לארץ נראה כי שבט שמעון סובל<BR>
ממעמד נמוך. בזמן חלוקת הארץ מצוין גבול כל שבט.<BR>
הכתוב אומר במפורש "ועבר הגבול... והיה תוצאותיו<BR>
הגבול...", וכך משורטט גבולו של כל שבט. רק לשבט<BR>
שמעון אין מצוינים גבולותיו אלא נאמר לגביו: "ויהי<BR>
נחלתם בתוך נחלת בני יהודה" )יהושע י"ט א'(. כלומר<BR>
על שמעון להיבלע בתוך שבט יהודה - "מחבל בני יהודה<BR>
נחלת בני שמעון כי היה חלק בני יהודה רב מהם<BR>
וינחלו בני שמעון בתוך נחלתם" )יהושע י"ט ט'(.</P>
<P ALIGN="RIGHT">
בזמן ישיבת בני ישראל בארץ קמו להם מנהיגים<BR>
משבטים שונים; בני שמעון אינם מעמידים מנהיג לעם.<BR>
המנהיג היחיד המוזכר לבני שמעון הוא, כאמור לעיל,<BR>
זמרי בן סלוא המוזכר לדיראון.</P>
<P ALIGN="RIGHT">
מה עלה בגורלו של לוי? בדברי יעקב לבניו, הוא<BR>
נזכר בכפיפה אחת עם שמעון, אך למרות זאת גורלו<BR>
שונה. בספר שמות אנו רואים את חזרתו של לוי למרכז<BR>
ההיסטוריה של בני ישראל: "וילך איש מבית לוי ויקח<BR>
את בת לוי ותהר האשה ותלד בן". לידתו של משה<BR>
והתפתחותו כמנהיג נתנו מעמד חדש לשבט לוי. שבט לוי<BR>
נשאר שבט קטן ומפוזר בעם ישראל, אך שבט עם תפקיד<BR>
מיוחד, עם הקרבה הגדולה לעבודת ה' ועם הקנאות<BR>
לעבודת ה' המתבטאת בחטא העגל ובחטא בעל פעור.<BR>
בזכות המנהיג אשר צמח משבט זה השתנה גורל השבט .</P>
<P ALIGN="RIGHT">
בברכת משה לשבטים אכן מקבל לוי ברכה ל"איש חסידך<BR>
אשר ניסיתו במסה תריבהו על מי מריבה... כי שמרו<BR>
אמרתך ובריתך ינצורו" )דברים ל"ב(.</P>
<P ALIGN="RIGHT">
שמעון לעומת זאת נעלם לגמרי מברכת משה ואינו<BR>
מופיע בכלל שבטי ישראל.</P>
<P ALIGN="RIGHT">
ניתן לראות מכאן כי אותו מעשה ההרג באנשי שכם,<BR>
הרג לשווא, אינו נכלל במעשי הקנאות עליהם לעיתים<BR>
יש לברך, אלא להפך - הקללה אשר הביא מעשה זה על<BR>
שבט שמעון נמשכה לדורות.</P>
<P ALIGN="RIGHT">
מעניין לראות כי בתקופה מאוחרת יותר בתולדות עמנו<BR>
קיבל מעשה זה משמעות חיובית. ספר יהודית מקושר<BR>
במסורת לחג החנוכה. בספר זה יהודית אשר היא אשה<BR>
צדקת, בת שבט שמעון, יוצאת אל מחנה האויב, מפתה<BR>
והורגת את המצביא הולופרנוס ובכך מביאה ישועה לעם.<BR>
לפני יציאתה למבצע הרג הולופרנוס היא נושאת תפילה:<BR>
"ה' אלוהי אבי שמעון אשר נתת בידו חרב להנקם<BR>
בנכרים אשר פתחו רחם הבתלה לטמאה... ובגלל זה נתת<BR>
ראשיהם להרג... ואת נשיהם נתת לבז... ואת כל שללם לחלק<BR>
בניך האהובים לך, אשר קנאו קנאתך... ויקראו לך<BR>
לעזרה. אלהי, אלהי, שמע גם אלי האלמנה" )יהודית<BR>
ט' ב'-ד', תרגום הרטום(.</P>
<P ALIGN="RIGHT">
ספר היובלים אשר נכתב גם הוא כנראה בזמן<BR>
החשמונאים, מביא תאור מפורט יותר של מעשה שכם<BR>
ולקחו )יובלים ל'(:" ויקצף יעקב ובניו על אנשי<BR>
שכם כי טמאו את דינה... ויהרגו כל איש אשר מצאו בה...<BR>
וכן לא יהיה עוד לטמא בת ישראל... ויתנם אלהים בידי<BR>
בני יעקב להשמיד אותם בחרב ולא תנתן עוד בתולת<BR>
ישראל להטמא".</P>
<P ALIGN="RIGHT">
כלומר, לפי ראיית ספר יובלים, יעקב ובניו הם בעצה<BR>
אחת כנגד כל אנשי שכם הפושעים, ומכאן עובר המחבר<BR>
להדגיש את איסור נשואי התערובת. וממשיך ואומר )פרק<BR>
ל' ט"ז(: "לכן ציויתי אותך לאמר: העד העדות הזאת<BR>
בישראל וראה את אשר נעשה לשכם ולבניה... ותחשב להם<BR>
צדקה ותכתב להם לצדקה. ויבחר זרע לוי לכהנה לשרת<BR>
לפני ה'... כי קנא לעשות נקמה מכל אשר קמו על<BR>
ישראל".</P>
<P ALIGN="RIGHT">
ומסיים הכותב "וביום אשר הכו בני יעקב את שכם עלה<BR>
עליהם כתב בשמים כי הם עושי אמת ומשפט ונקמה<BR>
ברשעים ויכתבו לברכה" )פרק ל' כ"ג - כל הציטוטים<BR>
מתרגומו של הרטום(.</P>
<P ALIGN="RIGHT">
אין ספק כי סיפור שכם מקבל הסבר אחר לחלוטין<BR>
בתקופת בית שני. ראייתם את האירוע אינה תואמת את<BR>
הקריאה הפשוטה של הכתוב.</P>
<P ALIGN="RIGHT">
נראה אם כן כי בתקופות של התגברות הלאומנות,<BR>
מתגברת הקנאות ו"קידוש שם שמים" מקבל משמעויות <BR>
אחרות - וכנראה לא רק בזמן הבית השני.</P>


<P ALIGN="RIGHT"><FONT SIZE="-1">
ד"ר אליעזר שוורץ הוא רופא</FONT></P>

<P ALIGN="RIGHT"><HR>
</P>
<h3 ALIGN="RIGHT">
האמת והשלום</h3>
<P ALIGN="RIGHT">
 ויראו  אחי  יוסף  כי  מת אביהם ויאמרו: לו<BR>
ישטמנו יוסף והשב ישיב לנו את כל הרעה אשר גמלנו<BR>
אתו. </P>
<P ALIGN="RIGHT">
 ויצוו אל יוסף לאמר: אביך צוה לפני מותו לאמר.  </P>
<P ALIGN="RIGHT">
כה  תאמרו  ליוסף: אנא שא נא פשע אחיך וחטאתם כי <BR>
רעה  גמלוך  ועתה שא נא לפשע עבדי אלקי אביך</P>
<P ALIGN="RIGHT">
ויבך יוסף בדברם אליו. )בראשית נ, ט"ו-י"ז(</P>


<P ALIGN="RIGHT">
"ויבך יוסף": הבין כי אחיו הם ששלחו השליחים ושמו<BR>
הדברים בפיהם ולא יעקב ציוה כל זאת, שאם היה בדעתו<BR>
לצוות על זה היה אומר לו בחייו. על כן בכה בראותו<BR>
צרת אחיו היראים לנפשם ומוכרחים להמציא תחבולות<BR>
להינצל מחרון אפו. )שד"ל על התורה, מובא בעיונים<BR>
לספר בראשית לפרופ' נחמה ליבוביץ' ז"ל(</P>

<P ALIGN="RIGHT">
אמר רבי  אילעא  משום  רבי אלעזר ברבי שמעון:<BR>
מותר   לו   לאדם   לשנות   בדבר   השלום,  <BR>
שנאמר:</P>
<P ALIGN="RIGHT">
}בראשית  נ'{ 'אביך  צוה  ...' כה תאמרו ליוסף אנא<BR>
שא  נא  וגו''.</P>
<P ALIGN="RIGHT">
 ר' נתן אומר: מצוה, שנאמר }שמואל א' ט"ז{ 'ויאמר<BR>
שמואל איך אלך ושמע שאול והרגני וגו'' .</P>
<P ALIGN="RIGHT">
דבי רבי ישמעאל תנא: גדול השלום שאף הקדוש ברוך<BR>
הוא  שינה בו, דמעיקרא )בהתחלה( כתיב }בראשית י"ח{<BR>
'ואדוני זקן' ולבסוף כתיב 'ואני זקנתי'. )בבלי<BR>
יבמות  סה, ע"ב(</P>
<P ALIGN="RIGHT">
היה  לפניו  נר  ביתו  ונר  חנוכה  או  נר ביתו<BR>
וקדוש היום,  נר  ביתו  קודם  משום שלום ביתו,<BR>
שהרי השם</P>
<P ALIGN="RIGHT">
הנמחק  לעשות  שלום בין איש לאשתו. גדול השלום<BR>
שכל   התורה  ניתנה  לעשות  שלום  בעולם,  שנאמר:</P>
<P ALIGN="RIGHT">
)משלי ג'( 'דרכיה דרכי נעם וכל נתיבותיה שלום.'<BR>
)משנה תורה לרמב"ם, הלכות מגילה וחנוכה  ד , יד(</P>


<P ALIGN="RIGHT"><HR>
</P>
<h3 ALIGN="RIGHT">
קוראים מגיבים</h3>
<P ALIGN="RIGHT">
ידידי ג'פרי גרין )ש.ש. פרשת וישב( מסתייג<BR>
מהקביעה בתפילה לשלום המדינה שמדינת ישראל היא<BR>
"ראשית צמיחת גאולתנו". גם אני מסתייג מקביעה זו.<BR>
יעקב גרין, אבל, מביע תקווה שמדינת ישראל תהיה<BR>
"ראשית צמיחת גאולתנו" ואינו חש שתקווה זו<BR>
אבסורדית לא פחות מהקביעה.</P>
<P ALIGN="RIGHT">
באיזו גאולה מדובר כאן? אם מדובר בגאולה )שחרור(<BR>
מאיום פיזי, הרי הביטוי "ראשית צמיחת גאולתנו"<BR>
יכול להתאים לא פחות, ואולי אפילו יותר, לצה"ל.</P>
<P ALIGN="RIGHT">
אני מניח, אם כן, שהכוונה לגאולה רוחנית-דתית.</P>
<P ALIGN="RIGHT">
במקרה זה, יש להכיר בעובדה שמדינת ישראל היא<BR>
מנגנון שלטוני חילוני ללא כל תוכן דתי. לקוות<BR>
שהגאולה תצמח ממנגנון זה דומה לתקווה שגאולה<BR>
רוחנית תצמח מצה"ל. בלבול זה בין מושגים בעצם סותר<BR>
את המילים הפותחות את התפילה לשלום המדינה:</P>
<P ALIGN="RIGHT">
"אבינו שבשמים, צור ישראל וגואלו"</P>

<P ALIGN="RIGHT"><FONT SIZE="-1">
דניאל רורליך, ירושלים</FONT></P>


<h3 ALIGN="RIGHT">
העורך מעיר:</h3>
<P ALIGN="RIGHT">
משמעותה  של מדינת ישראל והציונות  בתפיסה דתית<BR>
שנויה במחלוקת בציבור הדתי  ואף בציונות הדתית.</P>
<P ALIGN="RIGHT">
גם פרופ' ישעיהו ליבוביץ' ז"ל שביטא עמדות דומות<BR>
לאלו המובעות ע"י הכותב, תלה, בשנותיה הראשונות של<BR>
המדינה, במדינת ישראל ציפיות אחרות )ניתן לראות<BR>
זאת בכתביו הראשונים של ליבוביץ' ובספרו האחרון של<BR>
פרופ' אביעזר רביצקי "חירות על הלוחות"( </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">
<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayetze</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויצא</FONT><BR>
<FONT SIZE="3" COLOR="navy">גליון מס' 109 תש"ס</FONT><BR>

 </p>

<P ALIGN="RIGHT">
'ויגל':  ב' במסורת, הכא )כאן(, ואידך )והמקום   <BR>
הנוסף( 'ויגל כבודי' )תהלים טז;ט(,   שכיון  שראה <BR>
אותה  שרתה  עליו  שכינה ורוח הקודש,   וזהו     <BR>
'ויגל  כבודי'; כדכתיב )שם נז; ט( 'עורה כבודי'. </P>
<P ALIGN="RIGHT"><FONT SIZE="-1">
) בעל הטורים בראשית  כט , י(                   </FONT></P>

<h3 ALIGN="RIGHT">
"ורחל באה עם הצאן ... כי רעה היא"                </h3>
<P ALIGN="RIGHT">
כי  דע,   כי  כל  רועה  ורועה  יש  לו  ניגון   <BR>
מיוחד לפי העשבים  ולפי המקום שהוא רועה שם,  כי <BR>
כל בהמה ובהמה  יש  לה עשב מיחד,  שהיא צריכה    <BR>
לאכלו.  גם אינו רועה תמיד במקום אחד. ולפי העשבים<BR>
והמקום שרועה  שם,   כן  יש לו ניגון.  כי כל עשב<BR>
ועשב יש לו שירה  שאומר,   שזה  בחינת  פרק  שירה,<BR>
  ומשירת העשבים  נעשה נגון של הרועה.  ...כי תכף  <BR>
כשהיה בעולם רועה מקנה,  היה תכף כלי זמר כנ"ל.  <BR>
ועל כן דוד המלך, עליו השלום, שהיה "ידע נגן"    <BR>
)שמואל  א  ט"ז(,  על  כן  היה רועה )שם( כנ"ל.  <BR>
)גם מצינו  באבות  העולם  כולם,   שהיו רועי    <BR>
מקנה(. וזה בחינת )ישעיה כ"ד(: "מכנף  הארץ      <BR>
זמרת  שמענו",  היינו שזמירות וניגונים יוצאים <BR>
מכנף  הארץ,   כי  על  ידי  העשבים  הגדלים בארץ <BR>
נעשה  ניגון  ...                                 <BR>
<FONT SIZE="-1">                  (לקוטי מוהר"ן תנינא פרשה סג )</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
עולים ויורדים                                  </h2>
<h3 ALIGN="RIGHT">
משה מאיר                                       </h3>

<P ALIGN="RIGHT">
יעקב בורח מבית אביו בחוסר כל, עד כי גם צרור    <BR>
להניח למראשותיו בלילה אין לו, והוא נאלץ להשתמש <BR>
באבנים כתחליף לכרית. בודד ועזוב הוא שוכב לישון,<BR>
ובלילה הוא חולם חלום. החלום מורכב משני חלקים:  <BR>
מראה וקול.                                     </P>
<P ALIGN="RIGHT">
המראה: "ויחלום והנה סולם מוצב ארצה וראשו מגיע  <BR>
השמימה, והנה מלאכי א-להים עולים ויורדים בו."   <BR>
]כ'ח, י'ב[                                     </P>
<P ALIGN="RIGHT">
הקול: "והנה ה' ניצב עליו ויאמר: אני ה' א-להי   <BR>
אברהם אביך וא-להי יצחק. הארץ אשר אתה שוכב עליה <BR>
לך אתננה ולזרעך. והיה זרעך כעפר הארץ, ופרצת ימה<BR>
וקדמה וצפונה ונגבה, ונברכו בך כל משפחות האדמה  <BR>
ובזרעך. והנה אנוכי ע?מך ושמרתיך בכל אשר תלך    <BR>
והשיבותיך אל האדמה הזאת. כי לא אעזבך עד אשר אם <BR>
עשיתי את אשר דיברתי לך."                       </P>
<P ALIGN="RIGHT">
הקול - בהיר וצלול. המראה - סתום ומעורפל. הקול  <BR>
קורא ליעקב שלא לפחד. א-להים עמו, מן העבר הרחוק,<BR>
מאבותיו, ועד לעתיד הרחוק, זרעו. ומכאן שגם בעתיד<BR>
הקרוב, בדרכים המצפות לו, היחיד, הבודד, הגולה, גם<BR>
בהן יהיה עמו א-להים וישמור עליו.               </P>
<P ALIGN="RIGHT">
מכאן צומחת נטיה לפרש גם את המראה ברוח הביטחון  <BR>
הבוקעת מהצלילים והקולות. כך כותב רש"י: "מלאכים <BR>
שלווהו בארץ אין יוצאים חוצה לארץ ועלו לרקיע,   <BR>
וירדו מלאכי חוצה לארץ ללוותו." הספורנו מפרש את <BR>
המראה לא כמוסב אל גורלו הפרטי של יעקב  אלא כנותן<BR>
לו דגם של ההיסטוריה שיש בו כדי להשרות ביטחון   <BR>
ותיקווה גם בעתות צרה: "כי אמנם יהיה לבסוף,   <BR>
ששרי האומות אחר עלייתם ירדו, והאל יתברך הניצב  <BR>
לעד, לא יטוש את עמו."                          </P>
<P ALIGN="RIGHT">
אם נתבונן במראה בפני עצמו, עולה אפשרות אחרת    <BR>
לפירושו. בדרכו של עולם, מי שבטוח בדרכו הולך    <BR>
בכיוון מטרתו. מי שהולך לכאן ולשם, כמה צעדים    <BR>
למזרח ואחר כך כמה צעדים למערב, מי שנוהג כך מגלה<BR>
חוסר ביטחון, ספק, וחשש. אולי מהווים המלאכים    <BR>
העולים והיורדים ביטוי לפחד, לחוסר הוודאות, לאי <BR>
הידיעה האופפת את יעקב הגלמוד הישן בחוץ וראשו   <BR>
מוטל על האבנים?                                </P>
<P ALIGN="RIGHT">
אם נבין  כך את החלום, הרי שעל רקע האימה שמבטא  <BR>
המראה, בוקע הקול המרגיע המבטא את האמונה הבוקעת <BR>
דווקא על רקע התהום של תחושת האובדן וחוסר השליטה.</P>
<P ALIGN="RIGHT">
הקול המתלבט, העולה ויורד, יוצא ושב בחוסר ודאות,<BR>
אינו היחיד בספר בראשית. נח שולח את היונה לראות <BR>
הקלו המים, והיונה עפה בביטחון אל עבר מטרתה.    <BR>
מהמסע הראשון היא חוזרת בחוסר כל, מהמסע השני היא<BR>
חוזרת עם עלה זית, ומהמסע השלישי היא לא חוזרת ואז<BR>
יודע נח כי קלו המים. אבל דרכו של העורב אחרת:   <BR>
"ויצא יצוא ושוב עד יבושת המים מעל הארץ." ]ח',  <BR>
ז'[. זה קול אחר, קול מהסס שאינו יודע להחליט האם<BR>
להפליג או לחזור. הקול הזה עומד מול קולה של היונה<BR>
ואנו נוטים להתעלם ממנו.                        </P>
<P ALIGN="RIGHT">
לאחר שנפקדה רבקה טורח הכתוב לתאר לנו את הריונה:<BR>
"ויתרוצצו הבנים בקירבה ותאמר: אם כן למה זה     <BR>
אנוכי? ותלך לדרוש את ה'." ]כ'ה, כ'ב[. קריאה אחת<BR>
תשמע בכתוב הד להריון קשה שסבלו שולח את רבקה   <BR>
לדרוש את ה'. קריאה אחרת תשמע כאן בת קול        <BR>
להתרוצצות בין שני עולמות, בין שתי מערכות ערכים <BR>
המטילות אי ודאות בדבר מגמת פניה של שושלת האבות.<BR>
רש"י מביא מדרש שדומה כי יש בו כדי לבטא אפשרות של<BR>
קריאה אף בפשוטו של מקרא: "רבותינו דרשוהו לשון  <BR>
ריצה. כשהיתה עוברת על פתחי תורה של שם ועבר, יעקב<BR>
רץ ומפרכס לצאת. עוברת על פתח עבודת אלילים, עשיו<BR>
מפרכס לצאת."                                   </P>
<P ALIGN="RIGHT">
כשבא הבן אל יצחק העיוור ומציע לו את הסעודה     <BR>
שהזמין, נכנס יצחק למצב של ספק וחוסר וודאות:    <BR>
"ויאמר יצחק אל יעקב: גשה נא ואמושך בני, האתה זה<BR>
בני עשיו אם לא." ]כ'ז, כ'א[ המישוש רק מגביר את <BR>
הספק: "ויאמר: הקול קול יעקב והידים ידי עשיו."  <BR>
]כ'ז, כ'ב[. ושוב אפשר לראות כאן ספק מקומי בזיהוי<BR>
מפאת העיוורון, אך אפשר לשמוע כאן ספק עמוק יותר <BR>
בדבר מהותה של הדרך הנאותה להמשיך את המסלול שסללו<BR>
האבות, דרכו של איש השדה או דרכו של איש האוהלים.<BR>
והרי אנו יודעים שהאב והאם חלוקים ביניהם ביתרון <BR>
האהבה לבנים ולדרכיהם.                          </P>
<P ALIGN="RIGHT">
והגלגל חוזר. כשיוסף מביא את שני בניו ליעקב הזקן<BR>
וכהה העיניים כדי שיברכם, שוב מתעורר הספק, מי   <BR>
יזכה בברכת יד ימין. "ויקח יוסף את שניהם, את    <BR>
אפרים בימינו משמאל ישראל ואת מנשה בשמאלו מימין <BR>
ישראל, ויגש אליו. וישלח ישראל את ימינו וישת על <BR>
ראש אפרים והוא הצעיר ואת שמאלו על ראש מנשה, שיכל<BR>
את ידיו כי מנשה הבכור." ]מ"ח, י'ג-י'ד[. יוסף לא<BR>
מוותר: "וירא יוסף כי ישית אביו יד ימינו על ראש <BR>
אפרים וירע בעיניו, ויתמוך יד אביו להסיר אותה מעל<BR>
ראש אפרים על ראש מנשה. ויאמר יוסף אל אביו: לא כן<BR>
אבי, כי זה הבכור, שים ימינך על ראשו." ]מ"ח,  י"ז<BR>
- י"ח[. אך גם יעקב מתעקש: "וימאן אביו ויאמר:   <BR>
ידעתי בני ידעתי..." ]י'ט[. אומנם כל אחד משני     <BR>
הקולות, קולו של יוסף וקולו יעקב, בטוח בעצמו, אבל<BR>
הקורא והשומע הפותחים ליבם לויכוח הנוקב שרויים  <BR>
בספק ובחוסר וודאות: מי צודק? מה ראוי לעשות? לברך<BR>
את הבכור בברכת הימין או את הצעיר המוצלח ממנו?  <BR>
וכי לא יכולה היתה התורה לתאר לנו מציאות פשוטה  <BR>
וברורה יותר של הכרעה בדבר עתיד האומה? האם קולו <BR>
של יוסף הוא קול זניח שלא בא אלא להבליט את בטחונו<BR>
של יעקב, או שמא הוא קול יציב הניצב אל מול קול  <BR>
יעקב ומערער את ביטחונו של הקורא בהכרעתו של יעקב.</P>
<P ALIGN="RIGHT">
והקולות מצטרפים. בנוהג שבעולם מוצגת האמונה     <BR>
כוודאות אל מול פני הספק והתהייה שהם מנת חלקם של<BR>
אלה שאינם מאמינים. אולי יש אפשרות לנקודת מבט   <BR>
אחרת. דווקא האמונה היא המערערת את הוודאות, היא <BR>
המכניסה ספק ותהייה ללבו של אדם. האדם בונה לעצמו<BR>
תמונת עולם המבוססת על האנושי שבו, על כלי השגתו,<BR>
על תבונתו ועל רגשותיו, על המסורות ועל התרבות שבה<BR>
הוא חי. האמונה מוסיפה נקודת ראות אחרת, קול נוסף<BR>
שמורה על אפשרות אחרת, על סולם ערכים אחר, על    <BR>
מטרות אחרות, על תקוות שונות. קול האמונה אינו   <BR>
מבטל את הקול האנושי, את תמונת העולם התרבותית,  <BR>
המוסרית והתבונית-מדעית. נמצא, דווקא המאמין קרוע<BR>
בין קולות שונים, דווקא הוא מתלבט לאיזה קול     <BR>
להישמע.                                        </P>
<P ALIGN="RIGHT">
הרב קוק בפתיחת אחת מתורותיו, פתיחה שהושמטה על  <BR>
ידי עורך כתביו, כותב: "ואקשיב ואשמע מתוך מעמקי <BR>
נשמתי, מתוך רגשי לבבי, קול אדני קורא. ואחרד חרדה<BR>
גדולה, הככה ירדתי כי לנביא שקר אהיה, לאמר ד'<BR>
שלחני ולא נגלה אלי דבר אדני. ואשמע קול נשמתי   <BR>
הומה, ספיחי נבואות הנה צומחות..." ]שמונה קבצים.  <BR>
ד', י"ז[.                                      </P>
<P ALIGN="RIGHT">
ספק כזה לא קיים בעולמו של אדם שאינו מאמין. הוא <BR>
בטוח שהקול נובע מעמקי הנשמה ומרגש הלב. רק המאמין<BR>
מתלבט האם כך הוא או שמא קול ה' הוא. מלאכי אלהים<BR>
העולים ויורדים אולי מבטאים דווקא את לבטי המאמין,<BR>
האם הוא בודד בדרכו, או שמא ה' עמו.            </P>
<P ALIGN="RIGHT">
<FONT SIZE="-1">    משה מאיר מלמד בחוג למחשבת ישראל באוניברסיטה<BR>
העברית בירושלים                                </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
יעקב שלמעלה ויעקב שלמטה: מחזה מורכב            </h3>
<P ALIGN="RIGHT">
רבי חייא ורבי ינאי;  חד  אמר: עולים ויורדין    <BR>
בסולם וחד אמר עולים ויורדים  ביעקב.  מאן  דאמר <BR>
עולים  ויורדים  בסולם ניחא,   ומאן   דאמר  עולים<BR>
 ויורדים  ביעקב  מעלים ומורידים  בו אפזים בו   <BR>
קפזים בו שונטים בו, שנאמר )ישעיה   מט( 'ישראל  <BR>
אשר   בך   אתפאר'  את  הוא שאיקונין  שלך חקוקה <BR>
למעלה, עולים למעלה ורואים איקונין  שלו ויורדים <BR>
למטה ומוצאים אותו ישן, משל למלך  שהיה יושב ודן <BR>
עולים לבסילקי ומוצאים אותו דן  ויוצאין בפרווד  <BR>
ומוצאים אותו ישן .                             </P>
<P ALIGN="RIGHT">
<FONT SIZE="-1">                           (בראשית רבה פרשה סח)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"והאבן גד?לה על פי הבאר."                      </h3>
<P ALIGN="RIGHT">
באר של ציבור יש לכסות בכיסוי קל, לנוחיות הרבים <BR>
הנזקקים לה, אולם כאן - הרי זה קו אפייני לבני ארם<BR>
- אין הבריות נותנים אימון זה בזה, ועינו של אחד <BR>
צרה בשל חברו, שמא חלילה ישאב האחד יותר מהשני ! <BR>
משום כך היה הכיסוי כה כבד, שרק במעמד כולם      <BR>
ובכוחותיהם המשותפים יכלו להגיע אל הבאר.        </P>
<P ALIGN="RIGHT">
<FONT SIZE="-1">       (מתוך פירוש הרש"ר הירש על בראשית כ"ט, ב)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
ההגינות ביחסי-עבודה מחייבת את המעביד ואת העובד <BR>
כאחד.                                          </h4>
<P ALIGN="RIGHT">
כדרך  שמוזהר בעל הבית שלא יגזול שכר עני ולא    <BR>
יעכבנו, כך העני מוזהר שלא יגזול מלאכת בעל הבית <BR>
ויבטל מעט בכאן ומעט בכאן ומוציא כל היום במרמה, <BR>
אלא חייב לדקדק על עצמו בזמן, שהרי הקפידו על ברכה<BR>
רביעית של  ברכת  המזון  שלא  יברך  אותה, וכן   <BR>
חייב לעבוד בכל  כוחו,  שהרי יעקב הצדיק אמר 'כי <BR>
בכל כחי עבדתי את  אביכן'  לפיכך  נטל  שכר  זאת <BR>
אף  בעולם  הזה,                                <BR>

שנאמר 'ויפרץ האיש מאד מאד'.                    </P>
<P ALIGN="RIGHT">
<FONT SIZE="-1">       (משנה תורה לרמב"ם, הלכות שכירות  יג, ז) </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מצבה ומזבח: טבע ואדם                           </h3>
<P ALIGN="RIGHT">
מצבה היא אבן אחת, מזבח - במה עשויה אבנים; המצבה<BR>
ניתנה מידי הטבע, המזבח נוצר בידי אדם. לפני מתן <BR>
תורה התגלתה ההשגחה בראש וראשונה בהליכות הטבע   <BR>
ובגורל האדם, הוה אומר: במה שהאדם קיבל מאת ה';  <BR>
לכך מקבילה מצבה: האבן הלקוחה מהבריאה, לזכר עלילה<BR>
אלהית. אחרי מתן תורה חפץ ה' להתגלות -לא במה שהוא<BR>
השפיע על האדם, - כי אם במה שהאדם פועל בשפע הזה;<BR>
הן זו תעודת מתן תורה: מעשי האדם יעידו על כבוד  <BR>
ה'; ומאז נאסרה המצבה.                          </P>
<P ALIGN="RIGHT">
<FONT SIZE="-1">       (מתוך פירשו הרש"ר הירש על בראשית כח, יח)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"ויגל": התגלות באמצעות מאבק על הצדק.           </h3>
<P ALIGN="RIGHT">
'הן  עוד  היום  גדול':   הצדיק ימאס את העול גם <BR>
כן אל האחרים, כאמרו 'תועבת צדיקים איש עול'.    <BR>
)ספורנו בראשית כט , ז(                         </P>
<P ALIGN="RIGHT">
להודיעך שלא קונטמפלאציה, התבודדות והתרחקות     <BR>
משאון החיים והמונם הם הסימנים של מי שזכה לקרבת <BR>
אלוהים ולהתגלות שכינה, אלא נשיאת דגלו בין      <BR>
הבריות, עשיית מעשים - אפילו עיסוקים בענייני יום<BR>
יום על כל קטנותם, התערבות והשתלבות במעשי יום יום<BR>
למען השלטת הצדק. וזו הסיבה, למה סופר לנו עניין <BR>
פעוט ובלתי חשוב זה של יעקב והרועים בתורה.      </P>
<P ALIGN="RIGHT"><FONT SIZE="-1">
)מתוך עיונים בספר בראשית לפרופ' נחמה ליבוביץ'  <BR>
ז"ל, עמ' 219(                                  </FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

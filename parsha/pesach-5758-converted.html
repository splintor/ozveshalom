<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - Passover</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פסח </FONT><BR>
<FONT SIZE="3" COLOR="navy">גליון מס' 25 תשנ"ח</FONT>

 </p>



<DIV ALIGN=right>
<H4>משמעותה של גאולה ביעוד הרוחני שהיא מאפשרת</H4>
מה ראה הקב"ה לתת למצרים כח לגרשנו מארצם קודם<BR>
שהספיק בצקת אבותינו להחמיץ? הרי בידו להעמידנו שם<BR>
עד שתחמץ, ועד שיכינו להם צידה לדרך? תשובה לדבר:<BR>
בעבור זה שקבלתי עלי לקיים מצות פסח מצה ומרור,<BR>
עשה ה' לי הנסים בצאתי ממצרים. בעבור זה עשה ה'<BR>
לי, פירש רש"י: "רמז תשובה לבן רשע כלומר, דבר זה<BR>
תגיד לבן שאינו יודע לשאול, ומתיבת לי נלמד, שאף<BR>
זו תשובה לבן רשע כלומר לי ולא לך".<BR>
<BR>
<FONT SIZE="-1">מתוך פירוש חזקוני לרבי חזקיה בן מנוח על שמות יג)<BR>
, ח(</FONT><BR>

<hR>

<H2>יציאת מצרים - זיכרון ומעשה</H2>
<H3>יונתן בן-דב</H3>

מטבע הלשון "זכר ליציאת מצרים" רגיל בפיו של כל אדם<BR>
מישראל, בעת שהוא מברך על הכוס בשבת. מצווה זו<BR>
ואחרות כמוה נועדו להזכיר את יציאת מצרים, או<BR>
ששורש הנימוק לקיומן נובע ממנה. כך למשל ההנמקה<BR>
למצוות השבת בעשרת הדברות שבפרשת ואתחנן )דברים ה,<BR>
טו(: "וזכרת כי עבד היית בארץ מצרים, ויוציאך ה'<BR>
אלהיך משם ביד חזקה ובזרוע נטויה, על כן צוך ה'<BR>
אלהיך לעשות את יום השבת". במקום אחר בספר דברים<BR>
)פרק כו(, נדרש מביא הביכורים לסיפור שיעבוד מצרים<BR>
והגאולה ממנה, כשהוא מסביר מדוע הביא את ראשית פרי<BR>
אדמתו אל הכהן. מכל אלה אנו מקבלים תמונה של אירוע<BR>
חשוב מאין כמוהו, שעם השנים שחלפו לאחר קיומו זכה<BR>
למעמד מכונן בדת הישראלית, עד שהוא מוזכר כבסיס<BR>
למצוותיה העיקריות. בגלל חשיבותו של המאורע, נצטוו<BR>
ישראל גם להעביר את זכרו מדור לדור.<BR>
<BR>
הסיפור הראשון והעיקרי של אירוע היציאה ממצרים נמצא<BR>
בפרקים יב-יג של ספר שמות. בסיפור זה היינו מצפים<BR>
לתיאור העובדות כפי שהיו, לסיפור היסטורי של<BR>
האירוע החשוב, שנקבע אחר כך לדורות. אולם ציפייה<BR>
זו אינה מתממשת, והדברים מסופרים בצורה שונה<BR>
בתכלית: סיפור יציאת מצרים בפרק יב של ספר שמות<BR>
כרוך - מלפניו, מאחריו, וגם באמצעו - במצוות רבות,<BR>
רובן דינים של קרבן הפסח, הנתלות בסיפור ונסמכות<BR>
עליו כבסיס לקביעתן לדורות. למעשה, מספר הפסוקים<BR>
העוסקים בסיפור גופו הוא מועט, ביחס למספר הרב של<BR>
פסוקים העוסקים בהלכות ודקדוקיהן. מי שמבקש "לספר<BR>
ביציאת מצרים" על סמך מה שנאמר עליה בתורה, אינו<BR>
יכול לשאוב הרבה חומר לסיפורו מן הכתוב בספר שמות,<BR>
כיוון שרובו הוא מצוות.<BR>
<BR>
נקודה זו מביאה אותנו לעיין במצוות המקיפות את<BR>
הסיפור. במצוות אלו בולט עניין אחד, שהוא עירוב<BR>
הזמנים בין הווה, עבר ועתיד, או בלשונם של חז"ל,<BR>
בין "פסח מצרים" ל"פסח דורות". כך למשל, תוך חריגה<BR>
מוזרה מן הרצף הסיפורי, מנומקת מצוות אכילת מצה<BR>
בפסוק יז: "ושמרתם את המצות כי בעצם היום הזה<BR>
הוצאתי את צבאותיכם מארץ מצרים", בעת שסיפור<BR>
היציאה מתחיל רק בפסוק כט! גם הציווי על אכילת<BR>
הפסח בחיפזון, במקלות ובמנעלים )פסוק יא(, מקדים<BR>
את תיאור היציאה המהירה בפסוק לט, ואלו רק מקצת<BR>
הדוגמאות.<BR>
החומר ההלכתי הרב מציב את סיפור המעשה בתוך מסגרת,<BR>
המשמשת למעשה להכתבה של זווית להתבוננות עליו.<BR>
הקורא התמים, כשהוא קורא סיפור, מבקש לגזור ממנו<BR>
תיאור של המאורעות כפי שהיו, מה חשו הנפשות<BR>
הפועלות, ומה היה האפקט של הישועה הגדולה על אלה<BR>
שהשתתפו בה בפועל. אולם במצב הנוכחי של הסיפור,<BR>
נכפית על הקורא הפרספקטיבה של הדורות הבאים, אצלם<BR>
חג הפסח הוא סימן למופת ההיסטורי, הבסיס לאמונת<BR>
ישראל ולמצוותיה. על פי התורה, כבר בעת התרחשות<BR>
המאורעות היה שזור בהם המבט קדימה, כלפי הדורות<BR>
הבאים. או, אם נאמר זאת אחרת, הסיפור ההיסטורי<BR>
מעוצב לפי התודעה של בני הדורות הבאים, המדגישים<BR>
בחג הפסח את מצוות הנחלת הזיכרון לדורות שיבואו<BR>
אחריהם. יש לכך חשיבות יוצאת מן הכלל: עבורנו, בני<BR>
הדורות האחרונים, חג הפסח אינו עוד מאורע שקרה<BR>
לפני ארבעת אלפים שנה, אלא אירוע בעל משמעות שאנו<BR>
משתתפים בעיצובו. רק כך הוא נעשה רלוונטי עבורנו.<BR>
<BR>
הנחלת הזיכרון ההיסטורי לבני הדורות הבאים נעשית<BR>
בתורה באופן נרחב וכוללני ביותר, כפי שנראה מן<BR>
הפסוקים בהמשך. בפרק יג, מיד אחרי הסיפור על יציאת<BR>
מצרים ומצוות הפסח, באים ציוויים נוספים הקשורים<BR>
לאותו הארוע: מצוות חג המצות, הבכור, ובמפתיע גם<BR>
התפילין )"והיה לאות על ידך ולטוטפות בין עיניך",<BR>
שמות יג, טז(. ואכן, פרשת "והיה כי יביאך" )שמות<BR>
יג, יא ואילך(, היא אחת מארבע הפרשיות הכתובות<BR>
בתפילין. האמירות בנוסח "והגדת לבנך" באות רק<BR>
בהקשר של קיום מצוות אלה. אם באחד מימי השנה, בעת<BR>
שאתם פודים את הבכור, שואל אתכם הילד מדוע אתם<BR>
נוהגים כך, אז עליכם לספר לו את סיפור יציאת<BR>
מצרים. מצוות התפילין אף מרחיקה לכת בכך: התפילין<BR>
הם מכשיר שנועד להציב את סיפור יציאת מצרים במקום<BR>
הקרוב ביותר לכל אדם מישראל, על מנת שלא יוכל<BR>
להסיח ממנו את דעתו אפילו לרגע אחד )שולחן ערוך<BR>
אורח חיים: כה, ה; לז, ב(. לפיכך, מצוות הבכור<BR>
והתפילין מבטאות זכירה אינטנסיבית יותר מאשר<BR>
הזכירה של ליל הפסח עצמו: לא די שתספרו על יציאת<BR>
מצרים כשאתם אוכלים את הפסח, אלא העניין צריך<BR>
להיות בתודעתכם כל הזמן. ההגדה של פסח אמנם נבנתה<BR>
לצורך הנחלת הזיכרון, אבל היא מצמצמת את עצמה<BR>
ל"ביום ההוא"  "לא אמרתי אלא בשעה שיש מצה ומרור<BR>
מונחים לפניך", ואינה מזכירה כלל את מצוות הבכור<BR>
והתפילין, המרחיבות את הציווי. הישיבה סביב שולחן<BR>
הסדר, וסיפור יציאת מצרים שבא עמה, הם בעלי אופי<BR>
סיפורי-עיוני, למרות המאמצים שנעשים לעורר את<BR>
הבנים לשאול. אבל הנחלת הזיכרון לא תהיה אפקטיבית<BR>
מבלי שתעבור גם לחיי היומיום, באמצעות שילובה<BR>
בפדיון הבכורות ובהנחת התפילין.<BR>
<BR>
מצוות הבכור והתפילין, הנמנות בפרק יג של ספר שמות,<BR>
מצטרפות אפוא אל מצוות הפסח, הנמנות בתוך סיפור<BR>
יציאת מצרים עצמו, והן מגלות יחד כי הנחלת הזיכרון<BR>
יכולה להיעשות רק מתוך מעשה. זיכרון עיוני בלבד<BR>
אין בו ממש, והוא עלול להימחות מזכרון הילד, כל<BR>
עוד איננו מועלה "בשעה שמצה ומרור, בכור ותפילין<BR>
מונחים לפניך". העיקרון של לימוד מתוך מעשה הוא<BR>
אחד מן העקרונות המעצבים של סיפור יציאת מצרים,<BR>
והוא נועד להשיג את המטרה החינוכית - שימור<BR>
הזיכרון ההיסטורי. לשם כך נעשה בתורה שימוש בשיטות<BR>
החינוך מרחיקות הלכת ביותר, כמו השינון התמידי<BR>
הנגזר ממצוות התפילין, וננקטו אמצעים קיצוניים,<BR>
אפילו עד כדי שיבוש סדר המאורעות בסיפור יציאת<BR>
מצרים. דבר אחד נותר לנו ללמוד מכך, והוא שמי<BR>
שאינו חווה את האירוע ההיסטורי קרוב ללבו, לא יוכל<BR>
להפיק ממנו את הלקח הנדרש. מי שילמד את ילדו על<BR>
אירוע שקרה לפני ארבעת אלפים שנה כמצוות אנשים<BR>
מלומדה, לא השיג דבר. מוטלת עלינו החובה למצוא את<BR>
הקשר בין "פסח מצרים" לבין "פסח דורותינו", ולהפיק<BR>
מיציאת מצרים לקח שיהיה רלוונטי לחיי כולנו היום.<BR>
<BR>
<FONT SIZE="-1">יונתן בן-דב הוא תלמיד לתואר שני במקרא</FONT><BR>

<hR>

<FONT COLOR="#000080" SIZE="3">ארבעה בנים: השינוי והשאלה מתוך הגירוי החיצוני או<BR>
מתוך הבנה פנימית</FONT><BR><BR>
וצריך לעשות שינוי בלילה הזה כדי שיראו הבנים<BR>
וישאלו ויאמרו: "מה נשתנה הלילה הזה מכל הלילות,<BR>
עד שישיב להם ויאמר להם: כך וכך אירע וכך וכך היה.<BR>
)משנה תורה לרמב"ם, הלכות חמץ ומצה פרק ז, ג(<BR>
אמנם מה שזכרה התורה שאלת החכם בכל המצות, ושאלת<BR>
הרשע דוקא אצל פסח, ושאלת התם אצל עריפת פטר חמור,<BR>
ושאינו יודע לשאול אצל מצה. לפי שכל אחד זכרה<BR>
התורה במקומו הראוי לו. כי מי שאינו יודע לשאול<BR>
מפני שאינו יודע דבר, על כרחך המצוה מוטלת עלינו<BR>
לעוררו בזה ולזכותו במצות ספור יציאת מצרים. ולכך<BR>
קבעה התורה זה אצל מצה שאז המצוה לפרסם יציאת<BR>
מצרים כמו שדרשו על ואמרת אליו בעבור זה לא אמרתי,<BR>
אלא בשעה שיש מצה ומרור מונחים לפניך. והתם שהוא<BR>
שואל מעצמו ואינו שואל רק כאשר יראה שינוי אינו<BR>
שואל. לפיכך קבעה התורה שאלתו אצל פטר חמור, שיראה<BR>
דבר יוצא מן ההקש והשכל לערוף בהמה בחנם, וזה<BR>
שינוי. ושואל על השינוי מה זאת. ולפיכך אנו צריכין<BR>
לעשות ג"כ שינוי בליל פסח כדי שיראה התינוק שהוא<BR>
תם וישאל. ואין הדבר מה שכתב כי ישאלך בנך וגו'<BR>
מחובר אל עריפת פטר חמור דוקא, רק ר"ל כאשר יראה<BR>
בנך שינוי מה במצות פסח ומצה ומרור כמו שהוא שינוי<BR>
זה )עריפת פטר חמור( ויאמר מה זאת וגו' ואמרת אליו<BR>
וגו'. אבל הבן החכם, אין צריך אליו שינוי ובלא<BR>
שינוי הוא שואל. ולפיכך קבעה התורה שאלתו בכל<BR>
המצות, כי החכם שואל על כל מצוה, לדעת למה צוה השם<BR>
יתברך אותה. ואלו קבעה התורה השאלה על מצות פסח<BR>
מצה ומרור היה שאלתו דוקא על מצוה זאת שרואה דבר<BR>
מיוחד בה. ואין ענין זה שאלת החכם, שאינו שואל על<BR>
השינוי כלל.<BR>
<BR>
<FONT SIZE="-1">דברי נגידים על ההגדה של פסח למהר"ל מפארג, עמוד)<BR>
סז(</FONT><BR>

<hR>

<FONT COLOR="#000080" SIZE="3">שמחת ההצלה אינה מבטלת את הכאב על אבדן חיי אדם</FONT><BR><BR>
אתה מוצא שלש שמחות כתיב )כתוב( בחג )הסוכות(:<BR>
"ושמחת בחגך", "והיית אך שמח", "ושמחתם לפני ה'<BR>
אלהיכם שבעת ימים". אבל בפסח אין אתה מוצא שכתוב<BR>
בו אפילו שמחה אחת, למה? אתה מוצא שבפסח התבואה<BR>
נידונית, ואין אדם יודע אם עושה השנה [תבואה], אם<BR>
אינו עושה, [לפיכך אין כתוב שם שמחה]. דבר אחר,<BR>
בשביל שמתו בו המצריים. וכן אתה מוצא כל שבעת ימי<BR>
החג אנו קורין בהן את ההלל, אבל בפסח אין אנו<BR>
קורין את ההלל, אלא ביום טוב הראשון ולילו. למה?<BR>
משום "בנפול אויבך אל תשמח ובכשלו אל יגל לבך"<BR>
)משלי כד, יז(.<BR>
<BR>
<FONT SIZE="-1">(ילקוט שמעוני ויקרא פרק כג, סימן תרנד)</FONT><BR>
<BR>
אברבנאל מסביר את מנהגנו להטיף יין מהכוס, כאשר<BR>
מזכירים את מכות מצרים בליל הסדר, בצורך לחזק<BR>
בתודעתנו את החשיבות המוסרית, בעת שמחתנו על<BR>
גאולתנו, להצטער על המחיר ששילמו עליו בני אדם<BR>
אחרים, וזאת למרות שנענשו בצדק על מעשיהם הרעים,<BR>
משום "בנפול אויבך אל תשמח".<BR>
</DIV>













<P ALIGN="center">

</P>

</body></html>

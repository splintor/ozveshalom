<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - Pesach </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">תשנ"ט פסח</FONT><BR>
<FONT SIZE="3" COLOR="navy">גליון מס' 76 תשנ"ט</FONT>

 </p>

<P ALIGN="right">
'עיניך יונים': מה היונה הזו אין  אחת  מהם      <BR>
נכנסת  לשובכה  של  חברתה,    כך שלשה  שורות  של <BR>
תלמידי חכמים,  כל  אחד  ואחד  מכיר  את מקומו.  <BR>
    <FONT SIZE="-1">   (ילקוט שמעוני שיר השירים  א, סימן תתקפה)</FONT></P>


<h3 ALIGN="right">
"דרכיה  דרכי  נועם  וכל  נתיבותיה שלום":       </h3>
<P ALIGN="right">
שלמה  המלך  ע"ה  הודיענו  בפסוק  זה  )משלי ג(  <BR>
כי יסוד  התורה  ועקרה שלום,  וכן מצינו עיקר    <BR>
בריאתו                                         </P>
<P ALIGN="right">
של  עולם  שהוא השלום ולכך דרשו רז"ל:  כל מעשה  <BR>
בראשית   בקומתן   נבראו,   בדעתן  נבראו,       <BR>
בצביונם נבראו,   שנאמר  )בראשית  ב( 'וכל  צבאם'.<BR>
  וידוע כי השמים  נבראו  תחלה,  ונקראו שמים לפי<BR>
שהם אש ומים,     והנה   הם   שני  הפכים,    לא <BR>
יתכן  זווגם והתחברותם  כי  אם ע"י השלום,  הוא  <BR>
שכתוב )איוב כה( 'עושה   שלום   במרומיו'.       <BR>
הקב"ה  נקרא  שלום, שנאמר  )שופטים ו( 'ויקרא לו <BR>
ה' שלום',  וכתיב )שיר א( 'שיר  השירים  אשר     <BR>
לשלמה',  מלך שהשלום שלו, בחר  בישראל  יותר     <BR>
משבעים אומות וקראן שולמית, וזהו שדרשו רז"ל )שם <BR>
ז( 'שובי שובי השולמית', אומה ששלום העולמים דר  <BR>
בתוכה, ונתן להם התורה שכלה שלום   שנאמר   )משלי <BR>
 ג( 'דרכיה   דרכי   נועם  וכל נתיבותיה שלום'. כל<BR>
מצותיה של תורה הן שלום לגוף ולנפש,   שלום  לגוף <BR>
הוא שכתוב )שמות טו( 'ויאמר אם   שמוע  תשמע  לקול<BR>
 ה'  אלהיך  והישר  בעיניו תעשה  והאזנת  למצותיו <BR>
וגו'',   שלום לנפש כי מצד קיום  המצות  תשוב    <BR>
הנפש  טהורה  לשרשה,  כענין שכתוב  )תהלים  יט(  <BR>
'תורת  ה'  תמימה משיבת נפש', ותהיה  מדת השלום  <BR>
שואבת אותה&hellip;וגדולה מדת השלום, שכל המדות  נחתמות <BR>
בשלום והשלום חתימת הכל,  ולכך תקנו   לנו   רז"ל <BR>
 שתהא  התפלה  חותמת  בשלום: 'המברך  את  עמו    <BR>
ישראל  בשלום',  וכן דרשו במסכת סוכה  ברכה דהקב"ה<BR>
שלום היא, שנאמר )תהלים כט( 'ה'  יברך  את  עמו  <BR>
בשלום'.                                        <BR>
<FONT SIZE="-1">
)רבינו בחיי דברים טז, טו(                      </FONT></P>

<P ALIGN="right"><HR WIDTH="95%" ALIGN=CENTER>
</P>
<P ALIGN="right">
גיליון זה מוקדש לזכרו של ד"ר נחום וייסמן ז"ל   <BR>
על ידי בתו ד"ר דבורה וייסמן                    </P>

<P ALIGN="right"><HR WIDTH="95%" ALIGN=CENTER>
</P>

<h2 ALIGN="right">
לאן נעלם משה רבינו?                            </h2>

<h3 ALIGN="right">
אלי ווילצ'יק                                   </h3>

<P ALIGN="right">
הקורא את ההגדה של פסח בעיון יופתע לגלות ששמו של<BR>
משה רבינו לא מופיע בה כלל. עניין זה מפתיע בעיקר<BR>
לאור העובדה שמטרת קריאת ההגדה היא לספר את סיפור<BR>
יציאת מצרים, ואיך אפשר לספר סיפור זה מבלי להזכיר<BR>
כלל את המנהיג והגיבור של הסיפור:  משה רבינו?   </P>
<P ALIGN="right">
בטרם ננסה להשיב על השאלה ששאלנו, אבקש לפנות    <BR>
לפרשת שמות, היא הפרשה בה החל סיפור שיעבוד מצרים.<BR>
גם בפרשה זו נגלה תופעה דומה בה מוסתרים שמות    <BR>
הגיבורים.                                      </P>
<P ALIGN="right">
פרשת שמות נקראת בשם זה על שם שמות בני ישראל    <BR>
שירדו מצרימה, ואשר שמותם נמנו בתחילת הפרשה.    <BR>
אולם, ייחודה של פרשת שמות הוא דווקא באי גילוי  <BR>
שמם של הגיבורים בפרשה בין באופן מוחלט ובין בדרך<BR>
של שימוש בשמות חליפיים. להלן מספר דוגמאות להבהרת<BR>
עניין זה:                                      </P>
<P ALIGN="right">
"ויקם מלך חדש על  מצרים" , "ויאמר מלך מצרים    <BR>
למילדות" - שמו של מלך זה איננו מסופר בתחילת    <BR>
הפרשה, על אף שבספר בראשית מלך מצרים פרעה הוזכר <BR>
בשמו.                                          </P>
<P ALIGN="right">
"למיילדות העבריות, אשר שם האחת שפרה ושם השנית  <BR>
פועה" - אומר רש"י: 'שפרה זו יוכבד ופועה זו     <BR>
מרים'.  התורה עצמה איננה מגלה את שמן האמיתי של <BR>
המיילדות, ואנו נצרכים לסיוע של המפרשים בעניין  <BR>
זה.                                            </P>
<P ALIGN="right">
"וילך איש מבית לוי ויקח את בת לוי" - אומרים    <BR>
המפרשים אלו יוכבד ועמרם. ואולם התורה לא פרשה את<BR>
שמם, אלא רק את מוצאם )שבט לוי(.                </P>
<P ALIGN="right">
"ותתצב  אחותו מרחוק" - האחות זו מרים, כך מגלים <BR>
לנו חכמינו.                                    </P>
<P ALIGN="right">
"ותרד בת פרעה לרחוץ" - שמה של בת פרעה איננו    <BR>
מוזכר, אך על פי המסורת שמה היה בתיה.           </P>
<P ALIGN="right">
"וירא איש מצרי מכה איש עברי" - אומר רש"י האיש  <BR>
העברי הינו בעלה של שלומית בת דברי.             </P>
<P ALIGN="right">
"והנה שני אנשים עבריים נצים" - דתן ואבירם היו  <BR>
אלו על פי המפרשים.                             </P>
<P ALIGN="right">
"ולכהן מדין שבע בנות", ותבואנה אל רעואל אביהן",<BR>
ומשה היה רעה את צאן יתרו", "וילך משה וישב אל יתר<BR>
חתנו" - הפעם נוהג המקרא בשיטה אחרת, תחילה מכנה <BR>
את האישיות בתוארה "כהן מדין" ולאחר מכן מכונה   <BR>
אותה אישיות בשלושה שמות שונים, והמפרשים אומרים <BR>
כי ליתרו היו 7 שמות )י"א כי רעואל הוא אבי יתרו(.<BR>
</P>
<P ALIGN="right">
מדוע בוחרת התורה להסתיר את שמות גיבורי פרשת    <BR>
שמות?                                          </P>
<P ALIGN="right">
ספר בראשית הינו ספרם של הבודדים ושל המשפחות;   <BR>
אדם, נח, אברהם, יצחק ויעקב ומשפחתם. ספר שמות,  <BR>
לעומת זאת, הינו ספר שעיקרו  סיפורו של עם ישראל <BR>
החל משעבוד מצרים וכלה בגאולה ובקבלת התורה. המעבר<BR>
מסיפורם של בודדים ומשפחות לסיפורו של עם נעשה   <BR>
בפרשת שמות.  התורה בחרה להדגיש בפנינו את השינוי<BR>
על ידי כך שבתחילת הפרשה מוזכרים  היורדים מצרימה<BR>
בשמם כפי שהינו רגילים בספר בראשית, אך מיד לאחר <BR>
מכן מובאים הסיפורים והמעשים שבפרשה תוך הסתרת שמם<BR>
של האישים המעורבים בנעשה. המעבר מאזכור שמות לאי<BR>
אזכורם מסמל את המעבר מפרטים ומשפחות לסיפורו של <BR>
עם.  ההבדל בין סיפורם של יחידים לסיפורו של עם  <BR>
הינו בכך שאין עוד חשיבות לאישיותו ולמעשיו של כל<BR>
פרט ככזה, אלא החשיבות היא רק כאשר מעשי הפרט יש <BR>
להם השלכה על  העם. כיוון שכך, אין עוד חשיבות   <BR>
לשמו של הפרט, אלמוני או פלמוני.  הנה כי כן,    <BR>
סיפורן  של  שפרה ופועה )או מרים ויוכבד( איננו  <BR>
חשוב בשל העובדה כי שפרה ופועה התנהגו באופן     <BR>
שהתנהגו. בסיטואציה אחרת יתכן והיו שפרה ופועה   <BR>
אחרות. חשיבות המעשה הינו בהשלכה שהיתה למעשיהן על<BR>
עם ישראל, בכך שבזכות מעשיהן המשיך העם להתקיים. <BR>
מאידך, מעשיהם של האנשים העבריים שהכו זה את זה  <BR>
)דתן ואבירם ( אינם חשובים כשלעצמם. העובדה כי גם<BR>
בעת השעבוד לא חדלו אנשים מישראל לריב זה עם  זה,<BR>
במקום להפנות את מרצם וכוחם כנגד האויב היא      <BR>
החשובה. זהות האנשים הנצים היא פחות רלוונטית.   <BR>
כולנו זוכרים את פניית מרדכי לאסתר המלכה בשושן עת<BR>
חששה ללכת לבית אחשורוש. גם שם רומז מרדכי לאסתר <BR>
כי היא הינה אך ורק שליחה של העם, ואם היא לא תמלא<BR>
את ייעודה  "רווח והצלה יעמוד ליהודים ממקום אחר".<BR>
</P>
<P ALIGN="right">
גם כשמדובר בעם המצרי ובעמים אחרים מבכרת התורה  <BR>
לספר לנו את סיפורם של העמים הללו רק ככל שיש להם<BR>
השלכה על עם ישראל כולו ולא כסיפורם של בודדים.  <BR>
כך אין כל חשיבות בגילוי זהותו של  מלך מצרים    <BR>
המצווה להרוג כל זכר, או של בת פרעה המצילה ומגדלת<BR>
את התינוק הנוכרי ומסכנת את חייה, או של כהן מדין<BR>
המציל את הנרדף מפני רודפו.                     </P>
<P ALIGN="right">
ניתן להסביר את הסתרת השמות גם באופן הבא:  אילו <BR>
סיפרה לנו התורה את שמותם של הגיבורים, היינו    <BR>
מייחסים להם באופן אישי את התכונות המופיעות בפרשה<BR>
ולא היינו לומדים על ההשלכות שיש למעשים הללו    <BR>
עלינו ועל הלקח שיש ללמוד מהם.  לדוגמא: הידיעה כי<BR>
האנשים העבריים המכים זה את זה הינם דתן ואבירם, <BR>
מרחיקה אותם מהקורא. הקורא יאמר בלבו, לא פלא שדתן<BR>
ואבירם הכו זה את זה הרי הם רשעים מועדים, אבל   <BR>
במצב דומה של שיעבוד ומצוקה לי, הקורא, ולעם     <BR>
בכללותו "זה לא יקרה" שהרי אנו איננו רשעים.     <BR>
וההיפך: הידיעה כי שפרה ופועה הן יוכבד ומרים    <BR>
מרחיקה את המעשה מהקורא. הרי זה אך טבעי שאמו של <BR>
משה רבינו ואחותו יסכנו את חייהן למען עם ישראל  <BR>
והמשכיותו. אך אני הקורא, האדם הפשוט, לא חייב ואף<BR>
לא נדרש לעשות כן. באה התורה ומעלימה מאתנו את   <BR>
השמות על מנת לומר שכל אחד ואחד מאתנו במצב דומה <BR>
היה עשוי לנהוג באותה דרך והבחירה היא בידינו    <BR>
להיות בגדר "רשע למה תכה רעך" או בגדר "ותחיין את<BR>
הילדים". על פי פירוש זה,  חכמי המקרא אשר בניגוד<BR>
לתורה, בחרו לגלות לנו מיהם הגיבורים העומדים    <BR>
מאחרי הסיפור גרמו להחטאת המטרה.                </P>
<P ALIGN="right">
על פי אותו עקרון ניתן להסביר גם את השמטת שמו של<BR>
משה רבינו מההגדה של פסח. "בכל דור ודור חייב אדם<BR>
לראות עצמו כאילו הוא יצא ממצרים". ראיה זו עשויה<BR>
להיות קשה אם יודגש בה חלקו של משה רבינו. אנו לא<BR>
זכינו להכיר את אדון הנביאים וייחוס סיפור יציאת <BR>
מצרים למשה רבינו עלול להרחיק אותנו מסיפור המעשה<BR>
בשניים:                                        </P>
<P ALIGN="right">
ראשית, כיוון שאיננו מכירים את משה איננו יכולים <BR>
לראות עצמנו כחלק מן הסיפור, ושנית, אנו עלולים  <BR>
להגיע למסקנה  המוטעית כי כל הנסים והנפלאות שנעשו<BR>
במצרים נעשו בשל כך שמשה רבינו היה מנהיגם של    <BR>
ישראל, כאשר הנכון הוא שלא משה רבינו הינו גיבור <BR>
סיפור יציאת מצרים אלא עם ישראל כולו: "וכי ידיו <BR>
של משה עושות מלחמה...אלא לאמר לך שכל זמן שהיו  <BR>
ישראל מסתכלין כלפי מעלה ומשעבדים את ליבם לאביהם<BR>
שבשמים היו מתגברין ואם לאו היו נופלין".        </P>
<P ALIGN="right">
 על מנת שנוכל לראות את עצמנו כאילו יצאנו       <BR>
ממצרים, עלינו לראות את סיפור יציאת מצרים כסיפורו<BR>
של עם שאנו חלק ממנו ולא כסיפורו משה רבינו. ייתכן<BR>
ועל מנת להגיע לתוצאה זו מצאו מחברי ההגדה להשמיט<BR>
את שמו של משה רבינו ממנה.                      </P>
<P ALIGN="right">
ואולם עדיין יש לשים לב שבעוד שמשה רבינו איננו  <BR>
מוזכר כלל בהגדה, בפרשת שמות, הוא בין הבודדים   <BR>
המוזכרים בשמם האמיתי )אם כי זהו שמו המצרי ולא  <BR>
העברי(.                                        </P>
<P ALIGN="right">
האם ייתכן כי הסיבה להיעדר השמות בספר שמות הינה <BR>
דווקא הפוכה לסיבה שהצענו לעיל ובעצם העלמת השמות<BR>
נועדה למזער את חלקם של כל האישים בפרשה, מתוך   <BR>
מגמה להעצים את גדולתו של השחקן הראשי אשר כן נזכר<BR>
בשמו - משה רבינו.                              </P>
<P ALIGN="right">
פרוש זה לכאורה סותר את האמור לעיל, באשר הוא    <BR>
ממעיט מחשיבות  הפרט והעם, ומעלה מעלה את חשיבות <BR>
המנהיג. ואולם זו טעות אופטית. גם אם מטרת פרשת  <BR>
שמות הינה להבליט את חשיבותו של משה רבינו, הרי  <BR>
הלקח הנלמד ממנה הינו דווקא שמנהיג נולד ומגיע   <BR>
למקומו בזכות אותם פרטים, עלומי שם. אילו קיימו  <BR>
אמו ואחותו של משה רבינו את צווי המלך, משה לא היה<BR>
נולד. אילו לא הפרה בת פרעה את ציווי אביה, משה לא<BR>
היה חי. אלמלא החינוך שקיבל משה מאמו ומאמו      <BR>
החורגת, ספק אם היה נזעק להציל את העברי מיד     <BR>
המצרי, אלמלא הסכים יתרו לארחו בביתו, ספק אם היה<BR>
מצליח להימלט מפרעה. הנה כי כן, אותם אנשים שהתורה<BR>
לא גילתה לנו את שמותם, לפחות לא באופן מלא, הם  <BR>
שהביאו לכך שמשה רבינו הגיע להנהגה והנהיג את    <BR>
ישראל בדרך שהנהיג.                             </P>
<P ALIGN="right">
מכל מקום, בעוד שבתורה לא ניתן היה להשמיט את שמו<BR>
של משה רבינו מסיפור יציאת מצרים, כיוון שבכך    <BR>
היינו מאבדים את הרצף הכרונולוגי של הדברים ולא  <BR>
ניתן לספר את הסיפור המלא של עם ישראל החל משיעבוד<BR>
מצרים דרך מעמד הר סיני, המלחמות במדבר, וסף     <BR>
הכניסה לארץ ישראל ללא אזכורו של משה, הרי שכאשר <BR>
מספרים רק  את סיפור יציאת מצרים בהגדה של פסח,  <BR>
ניתן לעשות זאת ללא הזכרת משה רבינו ובכך להעצים <BR>
את ההרגשה כאילו אנו יצאנו ממצרים.              </P>
<P ALIGN="right">
לבסוף, אבקש ללמוד מסיפור יציאת מצרים ומעניין   <BR>
השמות, הזכרתם ואי הזכרתם, מספר דברים: 	        </P>
<P ALIGN="right">
ראשית, כל אחד מאתנו הינו חלק מעם וצריך להרגיש  <BR>
כחלק ממנו. יחד עם זאת, העם מורכב מפרטים, ולכל  <BR>
פרט ישנה האפשרות לבחור לעשות הישר והטוב או ללכת<BR>
בדרך הרשע. הבחירה היא בידי הפרט.  אמנם, יתכן   <BR>
והפרט לא יזכה להכרת תודה אישית על מעשיו )לא    <BR>
יוזכר בשמו( אך למרות זאת כחלק מן העם חובה עליו <BR>
לעשות את המיטב למען העם, כיון שהדרך בה יבחר כל <BR>
פרט עשויה להשפיע על העם כולו כפי שמעשי בתיה פועה<BR>
ושפרה הביאו ללידתו של משה ולצמיחתו כמנהיג.     </P>
<P ALIGN="right">
שנית, מעשים טובים אינם נחלתם של עם ישראל ומעשים<BR>
רעים נחלתם של גויים. מעשיה הטובים של בתיה אינם <BR>
פחותים ממעשיהם הטובים של שפרה ופועה, ואילו מעשיו<BR>
הרעים של פרעה והאיש המצרי, אינם פחותים בהכרח   <BR>
ממעשי דתן ואבירם.  בהזדמנות זו לא למותר להזכיר <BR>
כי רוב חייו התחנך משה רבינו בבית אמו החורגת, ולא<BR>
פלא כי רכש ממנה את התכונה העיקרית שהינה רחמנות <BR>
וסיוע לזולת. היא הצילה אותו מסכנת מוות, והוא   <BR>
מציל את אחיו העברי מיד המצרי. הוא גם מציל את   <BR>
העברי מיד רעהו העברי שמכהו, ואף את הכבשה שברחה <BR>
מהעדר נושא משה על כתפיו, כפי שמסופר במדרש      <BR>
המפורסם.                                       </P>
<P ALIGN="right">
לבסוף, עלינו כפרטים לשאוף לעשות את הטוב מתוך   <BR>
תקווה כי הדבר ישפיע על עתיד העם כולו. במעשינו  <BR>
הטובים אנו יכולים לחבור גם אל עמים שכנים כיוון <BR>
שרק שיתוף הפעולה בין שפרה, פועה, בתיה ויתרו,   <BR>
הביאו ללידת משה ולגאולת ישראל ממצרים.          </P>

<P ALIGN="right"><FONT SIZE="-1">
אלי וילצ'יק הוא יועץ משפטי לרשויות מקומיות     <BR>
ולמוסדות תכנון.                                </FONT></P>

<P ALIGN="right"><HR WIDTH="95%" ALIGN=CENTER>
</P>

<h3 ALIGN="right">
"ליל שמורים": מי זקוק או חייב בשמירה? ועל מי ? </h3>
<P ALIGN="right">
רבי יהושע אומר: בניסן  נגאלו  בניסן  עתידין    <BR>
ליגאל.  מנלן )מנין לנו?(  אמר  קרא: )שמות      <BR>
יב('ליל  שמורים'  ליל המשומר ובא, מששת ימי     <BR>
בראשית. )בבלי ראש השנה  יא, ע"ב(               </P>
<P ALIGN="right">
רבי אבין בשם ר' יודא בן פזי אמר: בתיה בת פרעה  <BR>
בכורה היתה ובתפלתו של משה נצולה, דכתיב 'טעמה כי<BR>
טוב סחרה  לא  יכבה  בלילה נרה' )משלי לא, יח( ליל<BR>
כתיב כד"א 'ליל שמורים הוא לה' )שמות יב, מב.	   </P>
<P ALIGN="right">
'ליל  שמורים  הוא  לה'':  מימות  אביהם  היה    <BR>
הקב"ה מצפה  לזה  הלילה  להוציא  את בני ישראל   <BR>
ממצרים כמו שהבטיחם. ולישראל הוא ליל שמורים.    <BR>
לדורותם: לכל  דורותם  שמצפים לזה הלילה לחוג בו <BR>
חג הפסח במשפטיו.                               </P>
<P ALIGN="right">
שמורים לשון המתנה כמו 'ואביו שמר את הדבר'.     <BR>
)רשב"ם שמות  יב, מב(                           </P>
<P ALIGN="right">
  ולפיכך  צוה  הקב"ה  שיהא גם הוא לישראל ליל  &hellip;<BR>
שמורים  לכל  הדורות שישמרו אותו לילה שלא       </P>
<P ALIGN="right">
ישנו  אלא  יודו  ויספרו את הנסים והגבורות שעשה <BR>
אלוקים לנו באותו הלילה. )חזקוני שמות יב , מב(  </P>
<P ALIGN="right">
'ליל  שמורים הוא לה'': על דרך הפשט בעבור שהזכיר<BR>
ליל  שמורים  הוא  לה',    ובסוף  שמורים  לכל   <BR>
בני ישראל לדורותם,  נראה כי הטעם בעבור שהשם    <BR>
שמרם, ולא יתן  המשחית לבוא אל בתיכם לנגוף,  צוה<BR>
שיהיה זה הלילה  שמורים  לכל  בני  ישראל        <BR>
לדורותם,   וטעם אכילת  הפסח  על  משפטו  ומצות  <BR>
ומרורים  בלילה הזה, ויש מפרשים אותו כטעם שומרי <BR>
החומות, שלא ישנו  רק יודו ויספרו גבורות השם    <BR>
בצאתם ממצרים, וככה  רמזו  חכמינו  ז"ל  הגיע  זמן<BR>
 קריאת שמע של שחרית. )אבן עזרא שמות  יב , מב(  </P>
<P ALIGN="right">
חייב  אדם  לעסוק  בהלכות הפסח וביציאת מצרים,   <BR>
ולספר  בניסים  ובנפלאות  שעשה הקדוש ברוך הוא   </P>
<P ALIGN="right">
לאבותינו,   עד  שתחטפנו  שינה&hellip; ונוהגים שלא     <BR>
לקרות על  מטתו  רק פרשת שמע,  ולא שאר דברים    <BR>
שקורין בשאר  לילות  כדי  להגן,   כי  ליל  שמורים<BR>
 הוא  מן המזיקין. )שולחן ערוך אורח חיים סימן תפא<BR>
סעיף ב(                                        </P>

<P ALIGN="right"><HR WIDTH="95%" ALIGN=CENTER>
</P>

<h4 ALIGN="right">
:"&hellip;לעומת "מעשה ידי טובעים    "&hellip;נקמת דם ילד קטן"<BR>
בין רגשות לערכים.                              </h4>
<P ALIGN="right">
'ועתה לכו עבדו  ותבן  לא  ינתן  לכם':  היו     <BR>
ישראל מקוששין את הקש  במדבר  ורומסין  בחומר    <BR>
ובקש  היה נוקב את עקביהן  והדם  מתבוסס  בחומר.  <BR>
רחל  בת  בנו של תושלח  היתה  הרה  ללדת  ורמסה  <BR>
בחומר עם בעלה ויצא  הולד  ממעיה ונתערב בתוך    <BR>
המלבן וירד מיכאל והעלהו  לפני  כסא הכבוד ,     <BR>
ובאותו לילה הכה כל בכורי מצרים, שנאמר 'ויהי בחצי<BR>
הלילה'.                                        <BR>
<FONT SIZE="-1">             (ילקוט שמעוני שמות פרק ד סימן קעו)</FONT></P>

<P ALIGN="right">
'בצאת  לפני  החלוץ  ואומרים  'הודו  לה'  כי    <BR>
לעולם חסדו':  א"ר יוחנן מפני מה לא נאמר 'כי טוב'<BR>
בהודאה זו?  לפי שאין הקב"ה שמח במפלתן של רשעים,<BR>
דאמר רבי שמואל  בר נחמני א"ר יונתן: מאי דכתיב  <BR>
'ולא קרב זה אל  זה  כל  הלילה'?  בקשו  מלאכי   <BR>
השרת לומר שירה, אמר  הקב"ה:  מעשי  ידי טובעים  <BR>
בים ואתם אומרים לפני  שירה?!                   <BR>
<FONT SIZE="-1">
)ילקוט שמעוני דברי הימים ב פרק כ המשך סימן     <BR>
תתרפה(                                         </FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

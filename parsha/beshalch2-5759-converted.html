<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Bo</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  בשלח </FONT><BR>
<FONT SIZE=+3 color="Navy">ט"ו בשבט</FONT><BR>
<FONT SIZE="3" COLOR="navy">גליון מס' 67 תשנ"ט</FONT>


 </p>

<P ALIGN="right">
'נבוכים הם בארץ': כאדם שהשתבש ולא ידע מה יעשה.  <br>
       <FONT SIZE="-1">            (אבן עזרא מגילת אסתר  ג , טו)</FONT></P>
<P ALIGN="right">
אין 'נבוכים' אלא משה, שנאמר 'עלה אל  הר  העברים'<BR>
הזה הר  נבו.                                    <br>

         <FONT SIZE="-1">      (מכילתא  בשלח מסכת דויהי פרשה א) </FONT></P>

<h3 ALIGN="right">
"גן המבוכה"                                     </h3>

<P ALIGN="right">
והטעות השני, והוא  קשה  מן  הראשון,   הוא:      <BR>
שמטעה ראיתם עד שרואים  הרע כאלו הוא ממש טוב,    <BR>
והטוב כאלו הוא רע  ומתוך  כך מתחזקים ומחזיקים   <BR>
מעשיהם הרעים, כי  אין  די  שחסרה  מהם ראית האמת <BR>
לראות הרעה אשר  נגד  פניהם,   אלא  שנראה  להם   <BR>
למצא  גדולות    ונסיונות   מוכיחים   לסברותיהם  <BR>
הרעות ולדעותיהם   הכוזבות,     וזאת  היא  הרעה  <BR>
הגדולה המלפפתם ומביאתם אל באר שחת. ... וכל זה   <BR>
מפני היותם תחת החשך וכבושים המה תחת ממשלת יצרם. <BR>
אך אותם שכבר  יצאו  מן  המאסר  הזה,    הם  רואים <BR>
האמת לאמתו  ויכולים לייעץ שאר בני אדם עליו.  הא, <BR>
למה זה דומה? לגן המבוכה, הוא הגן הנטוע לצחוק    <BR>
הידוע אצל   השרים,    שהנטיעות  עשויות  כתלים   <BR>
כתלים וביניהם  שבילים רבים נבוכים ומערבים כולם  <BR>
דומים זה  לזה,  והתכלית בם הוא להגיע אל אכסדרה  <BR>
אחת שבאמצעם,   ואמנם  השבילים  האלה  מהם  ישרים <BR>
ומגיעים   באמת  אל  האכסדרה  ומהם  משגים  את האדם<BR>
 ומרחיקים  אותו  ממנה,   ואמנם  ההולך בין       <BR>
השבילים,  הוא  לא  יוכל לראות ולדעת כלל אם הוא  <BR>
בשביל  האמיתי או בכוזב,  כי כולם שוים ואין הפרש <BR>
ביניהם  לעין  הרואה  אותם,    אם  לא  שידע  הדרך<BR>
בבקיאות  וטביעות  עין  שכבר  נכנס  בם  והגיע  אל<BR>
התכלית,   שהוא  האכסדרה,   והנה  העומד  כבר על  <BR>
האכסדרה  הוא  רואה  כל  הדרכים לפניו ומבחין בין <BR>
האמיתיים  והכוזבים  והוא יכול להזהיר את ההולכים <BR>
בם,  לומר: זה הדרך לכו בו!                      </P>
<P ALIGN="right"><FONT SIZE="-1">
)מסילת ישרים פרק ג (                            </FONT></P>


<P ALIGN="right"><HR WIDTH="95%" ALIGN=CENTER>
</P>


<h3 ALIGN="right">
"ולא נחם אלוהים דרך ארץ פלשתים": המטרה והדרך    </h3>

<h3 ALIGN="right">
אילן מישל                                       </h3>

<P ALIGN="right">
	הנה, זה קרה. אחרי בקשות חוזרות, באיום המכות    <BR>
וביצוען, בהתערבות אישית של א-לוהים, נכנע הרודן  <BR>
המצרי סוף סוף ונענה לבקשה החוזרת של משה, מנהיג  <BR>
ישראל: "שלח את עמי". תקופה חדשה מתחילה בתולדות  <BR>
ישראל, המעבר מעבדות לחרות. לכן, פרשנים רבים נתקלו<BR>
בפסוק הראשון של פרשתנו, וניסו להבין את מהותו, וכך<BR>
לשונו: "ויהי בשלח פרעה את העם ולא נחם אלהים דרך <BR>
ארץ פלשתים כי קרוב הוא, כי אמר אלהים פן ינחם העם<BR>
בראותם מלחמה ושבו מצרימה". לא נתייחס כאן לניתוח <BR>
הסיבה באריכות הדרך, כאשר דרך פלשתים, דרך הים,   <BR>
היתה לכתחילה כל כך נוחה >A HREF="#n1"><SUP>(1)</SUP></A<. נראה שבאמת, העם    <BR>
היוצא משעבוד היה עדיין חלש מדי כדי לסבול דרך נוחה<BR>
להליכה אבל מלאה סיכונים צבאיים. השאלה המעסיקה   <BR>
אתנו היא אחרת, ושייכת, אולי, ל"הסטוריה בדיונית".<BR>
אומנם היא נראית לנו חשובה ביותר.                </P>
<P ALIGN="right">
	שאלה זאת דומה, במובן מסוים, לדברי הסבא בסוף    <BR>
הסיפור "פטר והזאב": "ואם פטר לא היה תופס את   <BR>
הזאב? תארו לעצמכם מה היה יכול לקרות!". גם אנו   <BR>
יכולים לשאול באותה לשון: ואם העם היה מספיק חזק  <BR>
כדי לעבור בדרך פלשתים? תארו לעצמכם מה היה יכול  <BR>
לקרות! עם ישראל היה עובר במספר ימים )עשרה עפ"י  <BR>
המקורות המצריים( את גבול ארץ כנען, כובש אותה מן <BR>
הדרום, ומגיע לירושלים בהנהגת משה רבנו, ומקבל את <BR>
התורה בהר המוריה ביום החמישים "כי מציון תצא תורה<BR>
ודבר ה' מירושלים"! לכתחילה, תיאור כזה של תולדות <BR>
עם ישראל נראה לנו  מוזר מאד.  פרשת המרגלים      <BR>
וארבעים שנות נדודים במדבר היו נחסכות מאתנו , אך <BR>
גם  את שירת הים ובאר מרים היינו מפסידים. קשה    <BR>
לדמיין תורה כזאת, ועל זה כותב הרב יהודה אשכנזי  <BR>
ז"ל )"מניטו"(>A HREF="#n2"><SUP>(2)</SUP></A<: "התרגלנו כל כך לקצב האירועים  <BR>
כפי שבאמת התנהלו: יציאת מצרים, הר סיני, ארבעים  <BR>
שנות מדבר, כניסה לארץ כנען, עד שאנו לא מסוגלים  <BR>
לפעמים לקבל את מסר התורה במשמעותה הישירה".      </P>
<P ALIGN="right">
	אם כן, הלקח הראשון שאפשר ללמוד מהפסוק הראשון של<BR>
פרשת בשלח נמצא בעובדה שבזמן יציאת מצרים קיימת   <BR>
אפשרות לוותר על מעמד הר סיני, או, יותר נכון,    <BR>
לקיים אותו במקום אחר, בארץ ישראל. במילים אחרות, <BR>
מטרת יציאת מצרים איננה קבלת התורה, אלא מימוש    <BR>
התורה בארץ ישראל. ואת זה משמיע לנו רבי יהודה הלוי<BR>
כבר בתחילת ספר הכוזרי )א'-י"א(, כשהוא מתאר את   <BR>
אמונתו: "אני מאמין בא-להי אברהם, יצחק ויעקוב, אשר<BR>
הוציא את בני ישראל באותות ובמופתים ממצרים וכלכלם<BR>
במדבר והנחילם את ארץ כנען, אחרי אשר העבירם את הים<BR>
ואת הירדן במופתים רבים, ואשר שלח אליהם את משה   <BR>
בתורתו וכו'". בהופכו את סדר האירועים, מחזיר לנו <BR>
ר' יהודה הלוי את סדר העדיפויות. עם ישראל, ארץ   <BR>
ישראל ותורת ישראל.                              </P>
<P ALIGN="right">
	אבל לקח זה הוא חלק בלתי נפרד מהלקח השני, שהוא  <BR>
השינוי האפשרי בדרכים, על-פי הנסיבות. גם בנושא זה,<BR>
אפשר לטעון שהתרגלנו כל כך למונח "עם ישראל" שאנו <BR>
חושבים שהגוף הזה אינו משתנה. אך, לא כך פני      <BR>
הדברים; עם ישראל היוצא ממצרים, למשל, איננו אותו <BR>
עם ישראל הנכנס, ארבעים שנה אחר כך לארץ ישראל.   <BR>
הדרך הכוללת עימותים ומלחמות לא היתה כשרה        <BR>
לראשונים, אבל כן מתאימה לדורו של יהושוע. לכן,   <BR>
שינוי הדרכים הוא חלק מן התורה עצמה, לפי בשלות   <BR>
העם. הרמב"ם עומד על הנקודה הזאת במורה נבוכים    <BR>
)ג'-ל"ב(, כאשר הוא מנתח את נושא הקורבנות        <BR>
ומשמעותם. מטרתם לעזור לעם לעבור ממצב מסוים )עבודה<BR>
זרה( למצב אחר )פולחן רוחני(. "לפיכך לא חייבה    <BR>
חכמתו יתעלה וניהולו הגלוי בכל ברואיו, שיצווה    <BR>
אותנו בעזיבת כל מיני העבודות הללו ולהזניחם      <BR>
ולבטלם, לפי שזה היה אז מה שלא יתכן לקבלו לפי טבע<BR>
האדם שהוא נינוח תמיד במורגל". והרמב"ם מחזק את   <BR>
תורת היחסיות הזאת בציטוט הפסוק שבו עסקנו, כדוגמה<BR>
למופת של שינוי דרך על-פי התפתחות האדם והחברה.   </P>
<P ALIGN="right">
	אם כן, מה יכולה להיות קריאתו של פסוק זה בעולם  <BR>
המודרני? ברור שהמטרה ממשיכה להיות אותה מטרה,    <BR>
להיות עם קדוש וממלכת כהנים, זאת אומרת עם ישראל  <BR>
בארץ ישראל בעזרת תורת ישראל. אבל הדרכים של המאה <BR>
העשרים ואחת לא יכולות להיות אותן הדרכים של יציאת<BR>
מצרים. חז"ל כבר הרגישו את זה, וזו משמעותו של    <BR>
המדרש המפורסם על משה רבנו המבקר בבית מדרשו של רבי<BR>
עקיבא )מנחות כ"ט, ע"ב'(. "הלך )משה( וישב בסוף   <BR>
שמונה שורות - ולא היה יודע מה הם אומרים. תשש    <BR>
כוחו. כיון שהגיע לדבר אחד, אמרו לו )לרבי עקיבא( <BR>
תלמידיו: רבי, מנין לך? אמר להם: הלכה למשה מסיני -<BR>
נתיישבה דעתו )של משה רבנו(". למה נתיישבה דעתו? כי<BR>
אפילו אם התורה התפתחה כל כך שמשה לא יכול להבין  <BR>
אותה בפי רבי עקיבא, למרות זאת היא ממשיכה להיות  <BR>
אותה תורה של משה מסיני, בלבוש חדש ובשפה אחרת.   <BR>
אותה מטרה אבל בדרכים שונות.                     </P>


<P ALIGN="right">
<FONT SIZE="-1"><A NAME="n1"></A> 1( ראה את הפרשנויות השונות שמביאה נחמה ליבוביץ)<BR>
ב"עיונים חדשים בספר שמות", ע' 170 ואילך.        </FONT></P>
<P ALIGN="right">
<FONT SIZE="-1"><A name="n2"></A>     "2( "ארוע הר סיני" בתוך האוסף "עשרת הדברות)<BR>
)בצרפתית(, פריס, 1995.                          </FONT></P>


<P ALIGN="right"><FONT SIZE="-1">
 הרב ד"ר אילן מישל , רבה של קהילת "שלהבת        <BR>
המכבים"-מודיעין, מלמד היסטוריה בתיכון למדעים    <BR>
ולאומנויות בירושלים.                            </FONT></P>


<P ALIGN="right"><HR WIDTH="95%" ALIGN=CENTER>
</P>


<h3 ALIGN="right">
השירה מחברת בין העולמות והזמנים                 </h3>
<P ALIGN="right">
'אז  ישיר  משה'  אז  ישיר ישראל לשעבר ויש אומרין<BR>
לעתיד  לבא.                                     <br>

<FONT SIZE="-1">           (מכילתא פרשת בשלח מסכת דשירה פרשה א) </FONT></P>

<P ALIGN="right">
 גדולה  שירה  שיש  בה עכשיו ויש בה לשעבר ויש בה <BR>
לעתיד לבוא ויש בה לעולם הבא.                    <br>
<FONT SIZE="-1">
)סיפרי פרשת האזינו פיסקא שלג(                   </FONT></P>


<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
הנטיעות מקשרות את האדם לנצח                     </h3>


<P ALIGN="right">
 'כי  תבואו אל הארץ ונטעתם':  אמר להם הקדוש ברוך<BR>
הוא לישראל, אף על פי שתמצאו אותה מליאה כל  טוב,  <BR>
לא תאמרו נשב ולא נטע,  אלא הוו זהירין בנטיעות,  <BR>
שנאמר 'ונטעתם  כל  עץ  מאכל'.   כשם שנכנסתם     <BR>
ומצאתם נטיעות שנטעו אחרים, אף אתם היו נוטעים    <BR>
לבניכם.  שלא יאמר אדם,  אני זקן, כמה שנים  אני  <BR>
חי,  מה אני עומד מתיגע לאחרים? למחר אני מת. אמר <BR>
שלמה: 'את הכל עשה יפה בעתו,  'גם את העלם  נתן   <BR>
בלבם'  )קהלת  ג  יא(, העלם כתיב,  חסר וא"ו.   מהו<BR>
 כן?  אילולי  שהקדוש  ברוך הוא העלים מלבו  של   <BR>
אדם את המיתה,  לא היה אדם בונה ולא נוטע,   שהיה <BR>
אומר,  למחר אני מת,  למה אני עומד ומתיגע  לאחרים?<BR>
  לפיכך  העלים  הקדוש  ברוך הוא מלבות  של  בני  <BR>
אדם  את  יום המיתה,  שיהא אדם בונה. זכה,   יהיה <BR>
לו.    לא  זכה,   לאחרים.                       </P>
<P ALIGN="right"><FONT SIZE="-1">
)מדרש תנחומא קדושים סימן ח(                     </FONT></P>


<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">קוראים מגיבים
</h3>

<P ALIGN="right">
עוד תגובה לויכוח בין דני סטטמן וגדעון ארליך     <BR>
)ש.ש. 60(:                                      </P>


<P ALIGN="right">
א. אכן יש מצוה לקרוא לשלום עובר למיתקפה על אויב.<BR>
אולם המציאות פה שלנו במדינת ישראל היא הפוכה.    <BR>
מעולם לא יצאנו לבמיתקפה יזומה על האויב. אלא     <BR>
למלחמות הגנה. במלחמה כזאת אין זמן ואין צורך לקרוא<BR>
לשלום.                                          </P>
<P ALIGN="right">
ב. כיום נדרשת מאתנו נסיגה, וזאת לאחר פשרות רבות <BR>
שכבר הסכמנו להן בעבר, אך לצערנו אנו ממשיכים להיות<BR>
מותקפים. דומה שכבר יצאנו ידי חובת הקריאה לשלום. </P>
<P ALIGN="right">
ג. הדרישה לכניעת האויב אינה השפלתו ורמיסתו. ואלו<BR>
דברי הרמב"ם ) ה' מלכים י"ב, א(: "לא נתאוו החכמים<BR>
והנביאים לימות המשיח, לא כדי שישלטו על כל העולם <BR>
ולא כדי שירדו בעכו"ם."                          </P>
<P ALIGN="right">
המטרה היא: שלום אמת, שפירושו הכרה במקור הסמכות  <BR>
המשותף של מצוות בני נוח, שהוא תורת משה )רמב"ם, ה'<BR>
מלכים ח, י"א(                                   </P>
<P ALIGN="right">
ד. רק כאשר יכיר האיסלאם בזכות קיומה של אמונה    <BR>
אחרת יש סיכוי לשלום אמת. עלינו לעודד תנועות שלום<BR>
בקרב הערבים שימתנו את עמדותיהם, כדי שנוכל להגיע <BR>
להבנה ולפיוס בינינו.                            </P>
<P ALIGN="right"><FONT SIZE="-1">
אבי עזריאלי                                     </FONT></P>

<BR>

<h4 ALIGN="right">
תגובת העורך:                                    </h4>
<P ALIGN="right">
שמחתי לראות  שאין בינינו ויכוח לגבי החשיבות     <BR>
העליונה של  ערך השלום והצורך לחפש דרכים למימוש  <BR>
השלום במקורות ישראל.                            </P>
<P ALIGN="right">
ייתכנו חילוקי דעות  בין אנשים שונים בהערכת      <BR>
המציאות בה ניתן לממש את הדברים בימינו, אבל השיח <BR>
ב"שבת שלום" מתנהל במישור האידיאי, ולא במישור    <BR>
הפוליטי-הפרגמטי.                                </P>
<P ALIGN="right">
</P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

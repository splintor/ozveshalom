<HTML>
<head>
<meta http-equiv="Content-Type"  content="text/html; ">
<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בהעלותך</FONT><BR>
<FONT SIZE="3" COLOR="navy">גליון מס' 139 תש"ס</FONT><BR>

 </p>


<P ALIGN="RIGHT">
<B> עשה  לך  שתי חצוצרת כסף מקשה תעשה אתם, והיו לך<BR>
למקרא העדה ולמסע את המחנות. )במדבר  י , ב(     </B></P>

<h4 ALIGN="RIGHT">
"שתי חצוצרת: שיהו שוות במראה ובקומה ובנוי"    <BR>
)ספרי בהעלותך ע"ב(                             </h4>

<P ALIGN="RIGHT">
כל מקום שמצוה מתייחסת רק לשני דברים, והכתוב    <BR>
מזכיר מספר שנים בצד לשון הרבים, הרי המספר בא   <BR>
להורות שהשנים יהיו שווים מכל הבחינות . בפסוקים <BR>
ג-ד נאמר שהתקיעה בחצוצרה אחת היא סימן למקרא    <BR>
הנשיאים, והיא קוראת לראשי האלפים כיחידה לאומית <BR>
אחת: ואילו התקיעה בשתי חצוצרות קוראת לאומה בכל <BR>
ריבוי פרטיה. ולפיכך משתי סיבות נדרש כאן השוויון<BR>
הגמור של שתי החצוצרות: להשוות את כבוד העם לכבוד<BR>
הנשיאים, ולהורות על השוויון הגמור של כל פרטי   <BR>
הריבוי הלאומי.                                 <BR>

<FONT SIZE="-1">         (מתוך פירוש  הרש"ר הירש על במדבר י, ב)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"על פי ה' יחנו ועל פי ה' ייסעו.. עשה לך שתי    <BR>
חצוצרות כסף מקשה תעשה אותם"                    </h3>
<h3 ALIGN="RIGHT">
יאיר אלדן                                      </h3>

<P ALIGN="RIGHT">
כללי העצירה והתנועה של מחנה ישראל כפי שמתארת   <BR>
אותם התורה הנם פשוטים ביותר - "לפי העלות הענן  <BR>
מעל האוהל..." - הקב"ה הוא המנתב את תנועת בני   <BR>
ישראל ומתזמן אותה. הוא המחליט אם לחנות כאן חודש<BR>
או שנה, או אם לצאת לדרך עכשיו ללא כל התראה.    <BR>
הציווי על עשיית החצוצרות מגיע מיד לאחר מכן. על <BR>
פיו אמורות החצוצרות לשמש, בראש ובראשונה אמצעי  <BR>
טכני יעיל לארגון הסעת המחנה הגדול - "והיו לך   <BR>
למקרא העדה ולמסע את המחנות". הפיכת המוני בני   <BR>
ישראל ליחידה הצועדת כמקשה אחת, על ידי החצוצרות <BR>
העשויות כמקשה אחת, אינו דבר של מה בכך. התזמון  <BR>
והקצב הם קריטיים לתנועה מסודרת של העם, תנועה שבה<BR>
כל אחד יודע מה מימינו ומה משמאלו. ואולם,       <BR>
לחצוצרות תפקיד המעניק להם משמעות כשלעצמן. תפקידם<BR>
המהותי של החצוצרות הוא כפול - בשעת מלחמה       <BR>
"והרעותם בחצוצרות ונזכרתם לפני ה' אלוהיכם,     <BR>
ונושעתם מאויבכם", ובשעת שמחה "ותקעתם בחצוצרות על<BR>
עולותיכם ועל זבחי שלמיכם והיו לכם לזיכרון לפני <BR>
ה' אלוהיכם". המהות הזאת שנלווית לצליל החצוצרות <BR>
תשמ?ר, מניה וביה, את הממד הטכני החשוב יותר -   <BR>
אוזן בני ישראל תהיה כרויה לצליל החצוצרות שהקב"ה<BR>
בעצמו מאזין לו, ותנועתם תהיה אחידה והרמונית.   </P>
<P ALIGN="RIGHT">
התורה מעידה על כך שהחצוצרות אכן היו יעילות     <BR>
בארגון הסעת ההמונים - בני ישראל נוסעים דרך שלושת<BR>
ימים, ארון ברית ה' נוסע לפניהם, וענן ה' עליהם  <BR>
ללא בעיות מיוחדות.                             </P>
<P ALIGN="RIGHT">
אלא שסדקים מתגלעים במערכת הארגונית. סיפור      <BR>
המתאוננים מופיע בתורה כסיפור המנותק מההקשר, כדור<BR>
שלג שנותן את האות לסדרה של מרידות. הסתכלות נוספת<BR>
מראה כי סיפור זה והסיפורים הבאים אחריו כולם    <BR>
תגובה או תוצאה למערכת החיים היומיומית של בני   <BR>
ישראל שאורגנה על-ידי הקב"ה. מה הביא את העם     <BR>
להתאונן, את אלדד ומידד להתנבא, את האספסוף ובני <BR>
ישראל להתאוות לבשר - אין ספק כי מן הפסוקים צף  <BR>
ועולה חוסר איזון, יש בהם נימה של התפרקות. בתחילה<BR>
אוכלת אש ה' "בקצה המחנה", אחר כך "העם בוכה     <BR>
למשפחותיו, איש לפתח אהלו" ולבסוף, ההתפרקות     <BR>
הטוטאלית - בני ישראל נפוצים לכל עבר "כדרך יום  <BR>
כה, וכדרך יום כה.." על מנת לספק את יצרם. העם   <BR>
מאבד את עשתונותיו כעם. תמונת אנשים המתרוצצים   <BR>
הרחק מאוהליהם, אוספים אל חיקם מכל הבא ליד,     <BR>
נתקלים איש ברעהו - חברה הרוסה ומבולבלת.        </P>
<P ALIGN="RIGHT">
הסיפורים אינם מובנים די צורכם - מה היתה הנקודה <BR>
שהביאה את בני ישראל לקוץ במן, מה גרם לעם ישראל <BR>
להתנהג בצורה קיצונית שלא היה לה סימן ביציאה מהר<BR>
סיני?                                          </P>
<P ALIGN="RIGHT">
הניסיון של הקב"ה להציל משהו מן הסדר הישן על-ידי<BR>
הרחבה של מעגל המתנבאים, על-ידי האצלה של הסמכות <BR>
האלוהית לשבעים הזקנים גם הוא לא עולה יפה. תגובתו<BR>
הפושרת של משה להתנבאותם הבלתי חוקית הוציאה את  <BR>
העוקץ מן המהלך שיזם הקב"ה - הסדר, המשמעת והארגון<BR>
שהיו אמורים להיות תוצאת ההתנבאות, וכן החזרת    <BR>
האיזון והביטחון לעם אבדו מיד לאור השתיקה על מעשה<BR>
אלדד ומידד.                                    </P>
<P ALIGN="RIGHT">
הפסוק המסיים את הפרק רומז על המתח שהביא את     <BR>
ישראל להתנהגות קיצונית כל כך: "מקברות התאווה   <BR>
נסעו העם חצרות, ויהיו בחצרות". קשה להתעלם מן   <BR>
הדמיון הסמנטי שבין "חצרות" ו"חצוצרות". החצוצרות<BR>
הן מקור הסדר והמשמעת בחיי העם. הסתכלות מעמיקה  <BR>
מעלה כי הן בו זמנית גם סמל לחוסר הוודאות התמידי<BR>
של חיי בני ישראל תחת הנהגת הקב"ה. תקיעת החצוצרות<BR>
משמעה עצירה. תקיעת החצוצרות משמעה קיפול. אין אדם<BR>
יודע מתי להשתקע במקום, להכיר את סביבתו, לנכס את<BR>
האדמה שתחת רגליו כבית. תקיעת החצוצרות היא מרכז <BR>
המתח שבין אי הוודאות הבסיסית בחיי העם לבין     <BR>
המשמעת, הסדר והארגון הנדרשים מהם. "מקברות התאווה<BR>
נסעו העם חצרות" - כלומר, כמו הפסוק הראשון בספר <BR>
דברים, גם כאן ה"מקום" אליו מתייחס הפסוק איננו רק<BR>
מקום פיסי. המסע של העם מקברות התאווה לחצרות הוא<BR>
מסע רוחני. החצוצרות הן שהביאו להתנהגותו הקיצונית<BR>
של העם, הן שהביאו את העם לקברות התאווה. היתה זו<BR>
אי היכולת הקיצונית של העם לנהל את חייו על-ידי  <BR>
בטחונות אנושיים בסיסיים של מקום וזמן. היתה זו  <BR>
הדרישה הבלתי מתפשרת לארגון וסדר. מתח בלתי פתור.</P>
<P ALIGN="RIGHT">
"חצרות" הן התשובה ל"חצוצרות". חצרות הן "מקום", <BR>
הן בעלות נפח גם כמקום רוחני. הסיומת של הפסוק   <BR>
"ויהיו בחצרות" - סיומת שהרשב"ם עומד על זרותה לכל<BR>
הפסוקים המדברים על מסעות בני ישראל מלמדת אותנו <BR>
על הצורך העמוק של בני ישראל בוודאות, בידיעה שמחר<BR>
הם מתעוררים באותו המקום, מחר לא יושמע קול      <BR>
החצוצרות. מחר הם יהיו בחצרות.                  </P>
<P ALIGN="RIGHT">
גם הממד המהותי שנתלווה לחצוצרות, ככלי עזר      <BR>
במלחמה, וכמקור להבעת שמחה ולהתקשרות עם הקב"ה לא<BR>
מנע את הניסיון הנואש לחפש את החצר, את הצרכים   <BR>
האנושיים הבסיסיים.                             </P>
<P ALIGN="RIGHT">
מעשה החצוצרות והאירועים הבאים אחריו מלמדים יותר<BR>
מכל כי מערכת דתית חייבת להיות שילוב מושכל בין  <BR>
מעשה אלוהים למעשה אדם, בין אמונה ובין וודאות,  <BR>
בין אוכל ארצי להתנבאות.                        </P>

<P ALIGN="RIGHT">
<FONT SIZE="-1">   .יאיר אלדן עובד כמתמחה במשרד עורכי דין בחיפה</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
המן כביטוי לאמונה ולחסד.                       </h3>
<P ALIGN="RIGHT">
היה רבי  שמעון בן יוחאי אומר:  לא  נתנה  תורה  <BR>
לדרוש אלא לאוכלי המן. הא כיצד?  היה  יושב  ודורש<BR>
 ולא  היה  יודע מהיכן אוכל ושותה  ומהיכן  היה  <BR>
לובש  ומכסה,  לא  נתנה תורה לדרוש אלא לאוכלי המן<BR>
ושניים להם אוכלי תרומה . )מכילתא  בשלח מסכת    <BR>
דויסע פרשה ב(                                  </P>
<P ALIGN="RIGHT">
ועל-כן  לא  נתנה  התורה  כי אם לאוכלי המן, כי  <BR>
זה הדרך אשר  דורכים  בו  כל  העוסקים  בתורת ה' <BR>
המואסים המותרות, אשר סופם לר?מה, חוץ ממה שהותירו<BR>
ליום השבת 'לא הבאיש ורמה לא היתה בו' כי זה מופת<BR>
על מה  שהאדם  מותיר  מן  מאכלו  ליום  שכולו  שבת<BR>
לעולם הבא,  על-ידי שמאכיל מלחמו לרעבים זה הדבר <BR>
הקיים נצחי  ולא הבאיש ודי רמז כזה ליראי ה'     <BR>
וחושבי שמו ולא  יבינו  כל  רשעים  והמשכילים    <BR>
יבינו  לאחריתם ולהערה  זו  צוה  ה' להניח צנצנת <BR>
המן למשמרת לפני העדות   מקום   הלוחות   להודיע <BR>
שלא  נתנו  עדות הלוחות כי אם לאוכלי המן. )כלי  <BR>
יקר שמות טז , יח(                              </P>
<P ALIGN="RIGHT">
...   וזה  טעם  השמיטה לדעתי, דמורה  לנו  שמזון  <BR>
הזה מתבואת הארץ הוא ממש כמו המן, ולכך כמו במן  <BR>
'וביום השביעי שבת לא יהיה  בו' )שם שם /שמות    <BR>
טז/כו(.  ככה בשדה דוגמא לזה  'ובשנה השביעית לא <BR>
יהיה בו',דביום השביעי אי   אפשר,   דהרי   התבואה<BR>
 עומדת  בקמותיה  עידן עידנים, כנ"ל בטעם השמיטה.<BR>
)ישמח משה ח"ב לה/ב(                            </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מיהו "אספסוף"?                                 </h3>
<P ALIGN="RIGHT">
מהו  'והאספסוף'?  רבי שמעון  בר  אבא  ורבי     <BR>
שמעון  בן  מנסיא -                             </P>
<P ALIGN="RIGHT">
אחד מהן אומר:   אלו   הגרים  שעלו  עמהן  ממצרים<BR>
 ונאספין עמהם,  שנאמר  )שמות  יב( 'וגם  ערב  רב <BR>
עלה אתם'.                                      </P>
<P ALIGN="RIGHT">
ואחד   מהן  אומר:  והאספסוף  אלו  סנהדרין,     <BR>
שנאמר )במדבר  יא( 'אספה  לי  שבעים  איש'  מה   <BR>
כתיב שם? )שם( 'ותבער   בם   אש   ה'   ותאכל    <BR>
בקצה  המחנה' - בקוצים שבמחנה, ומנין שאותן זקנים<BR>
שעלו להר סיני נשרפו?  שנאמר  )תהלים  קו( 'ותבער <BR>
אש  בעדתם' ואין עדה  אלא סנהדרין, שנאמר )במדבר <BR>
טו( 'והיה אם מעיני העדה  נעשתה'.               <BR>

<FONT SIZE="-1">                            (במדבר רבה פרשה טו)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"והאיש משה ענו מאד"                            </h3>
<P ALIGN="RIGHT">
'ומשה   נגש   אל  הערפל'  גרם  לו  ענותנותו,   <BR>
שנאמר 'והאיש  משה  ענו  מאד'.   מגיד הכתוב שכל <BR>
מי שהוא עניו  סופו להשרות שכינה עם האדם בארץ,  <BR>
שנאמר 'כה אמר  יי  רם  ונשא  שוכן עד וקדוש שמו <BR>
וגו'.  ואומר 'רוח  ה'  עלי'.   ואומר  'ואת  כל <BR>
אלה ידי עשתה' ואומר 'זבחי  אלהים  רוח  נשברה'.  <BR>
וכל שהוא גבה לב גורם לטמא  את  הארץ ולסלק את   <BR>
השכינה, שנאמר 'גבה עינים ורחב  לב  אותו  לא    <BR>
אוכל'.   וכל  גבהי  לבב קרואים תועבה,  שנאמר   <BR>
'תועבת  יי כל גבה לב'.  עבודה זרה קרויה תועבה,  <BR>
שנאמר  'ולא  תביא  תועבה  אל  ביתיך'.    כשם   <BR>
שעבודה   זרה   מטמאה   את  הארץ  ומסלקת  את    <BR>
השכינה.   ומשה  נגש אל הערפל לפנים מג' מחיצות, <BR>
חשך וענן וערפל. חשך מבחוץ, ענן מבפנים, ערפל לפני<BR>
לפנים, שנאמר ומשה נגש אל הערפל.                <BR>

<FONT SIZE="-1">               (מכילתא  יתרו מסכת דבחדש פרשה ט)</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Acharie Mot - Kedoshim</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">אחרי-מות קדושים</FONT><BR>
<FONT SIZE="3" COLOR="navy">גליון מס' 79 תשנ"ט</FONT>

 </p>

<P ALIGN="right">
'ולא יזבחו עוד את זבחיהם לשעירים':   הם       <BR>
השדים  ונקראו  כן  בעבור שישתער )יזדעזע( הגוף<BR>
  הרואה  אותם,  והקרוב  בעבור  שיראו  אותם    <BR>
המשוגעים  כדמות  שעירים. ומלת 'עוד' תורה, שכן <BR>
היו ישראל עושין במצרים. )אבן עזרא ויקרא  יז ז,<BR>
נרמז באבן עזרא ויקרא ט"ז, ז((                 </P>

<P ALIGN="right"><HR WIDTH="95%" ALIGN=CENTER>
</P>
<h3 ALIGN="right">
כפרת עוונות: אז והיום.                        </h3>
<P ALIGN="right">
'כחוט  השני  שפתותיך'  זה  לשון  של זהורית    <BR>
'ומדברך  נאוה' , זה שעיר המשתלח.              </P>
<P ALIGN="right">
 אמרו ישראל לפני הקדוש  ברוך הוא: ריבונו של   <BR>
עולם, אין לנו לשון זהורית ושעיר המשתלח.  אמר  <BR>
להם:  'כחוט  השני שפתותיך' רחישת פיך  חביבה עלי<BR>
כחוט השני של זהורית.                          </P>
<P ALIGN="right">
רבי אבהו אמר עלה  )הושע  י"ד( 'ונשלמה  פרים   <BR>
שפתינו'  מה נשלם תחת  פרים  ותחת  שעיר המשתלח?<BR>
שפתינו. 'ומדברך נאוה'  מדברך  יאי, מדברתיך יאי<BR>
. )מדרש רבה שיר השירים פרשה ד(                </P>
<P ALIGN="right">
שעיר  המשתלח,  לפי  שהוא כפרה על כל ישראל, כהן<BR>
גדול מתודה עליו על לשון כל ישראל שנאמר 'והתודה<BR>
עליו  את כל עונות בני ישראל'. שעיר המשתלח מכפר<BR>
על  כל עבירות שבתורה הקלות והחמורות בין שעבר  <BR>
בזדון,  בין  שעבר בשגגה, בין שהודע לו בין שלא <BR>
הודע לו,   הכל   מתכפר   בשעיר   המשתלח. )משנה<BR>
תורה לרמב"ם, הלכות תשובה פרק א, הלכה ב(       </P>
<P ALIGN="right">
בזמן  הזה,  שאין  בית  המקדש  קיים ואין לנו   <BR>
מזבח כפרה,  אין  שם  אלא תשובה. התשובה מכפרת על<BR>
כל העבירות. אפילו רשע כל ימיו ועשה תשובה      <BR>
באחרונה, אין מזכירין לו שום דבר מרשעו שנאמר   <BR>
'רשעת הרשע לא   יכשל  בה,  ביום  שובו  מרשעו' <BR>
ועצמו  של  יום הכפורים  מכפר  לשבים. )שם פרק א,<BR>
הלכה ג(                                       </P>

<P ALIGN="right"><HR WIDTH="95%" ALIGN=CENTER>
</P>
<h2 ALIGN="right">
משמעות איסור לשון הרע                         </h2>
<h3 ALIGN="right">
מרדכי ברויאר                                  </h3>

<P ALIGN="right">
הביטוי "אני ה'" או "אני ה' אלהיכם" הוא אופייני<BR>
לחלק הראשון של פרשת קדושים )ויקרא י"ט(. לפעמים<BR>
הוא בא לסיום פסוק בודד, כגון "איש אמו ואביו   <BR>
תיראו ואת שבתתי תשמרו אני ה' אלהיכם" )שם ג( ; <BR>
ולפעמים הוא מסיים קבוצת פסוקים המצטרפים לעניין<BR>
אחד כגון "לא תגנבו ולא תכחשו ולא תשקרו איש    <BR>
בעמיתו. ולא תשבעו בשמי לשקר וחללת את שם אלהיך <BR>
אני ה'" )י"א-י"ב(. הקשר שבין שני הפסוקים האלה <BR>
כבר נתבאר על ידי רש"י: "אם גנבת סופך לכחש, סופך<BR>
לשקר,&hellip; סופך להישבע לשקר". אולם לפעמים הקשר שבין<BR>
שני הפסוקים של הקבוצה איננו מובן במבט ראשון.  <BR>
נדון כאן באחת מהקבוצות האלה:                  </P>
<P ALIGN="right">
"לא תעשו עול במשפט לא תשא פני דל ולא תהדר פני <BR>
גדול בצדק תשפוט עמיתך                         </P>
<P ALIGN="right">
 לא תלך רכיל בעמיך לא תעמד על דם רעך אני ה'". <BR>
)ט"ו-ט"ז(                                     </P>
<P ALIGN="right">
שני הפסוקים האלה נצטרפו לקבוצה אחת על ידי     <BR>
הסיום "אני ה'", אולם קשה לראות מה עניין איסור <BR>
רכילות ואיסור עמידה על הדם אצל האיסור להטות   <BR>
משפט.                                         </P>
<P ALIGN="right">
   נדון תחילה באיסור רכילות. לפי הפירוש המקובל<BR>
בידי חכמים והידוע לכל אדם, איסור זה הוא קרוב  <BR>
לאיסור לשון הרע, והוא אוסר "לספר בגנות חברו אף<BR>
על פי שאומר אמת" )רמב"ם הלכות דעות פ"ז, הלכה  <BR>
ב'(. אולם, יש גם שני פירושים אחרים הידועים פחות<BR>
אך קרובים יותר לפשוטו של המקרא. לדעת אבן-עזרא,<BR>
מדובר כאן במלשין כדוגמת דואג האדומי שסיפר לשאול<BR>
את מה שעשה אחימלך לדוד, ובסיפור זה גרם להריגת <BR>
אנשי נוב עיר הכהנים, ואילו חכמים למדו מכאן )לפי<BR>
שיטה אחת( אזהרה למוציא שם רע על אשתו )כתובות  <BR>
מ"ו, ע"א(. שני הפירושים האלה נראים רחוקים ביותר<BR>
זה מזה, ואף על פי כן יש ביניהם צד שווה, שהרי  <BR>
לפי שניהם מדובר כאן באדם המוסר לשלטונות אדם חף<BR>
מפשע וכך גורם להריגתו; ואין ביניהם אלא אופן   <BR>
הביצוע. דואג האדומי סיפר אמת על אחימלך; אך    <BR>
הואיל והוא סיפר את האמת הזאת לשלטונות של רשע, <BR>
גרם להריגת חפים מפשע. היפוכו של דבר בבעל המוציא<BR>
שם רע על אשתו. הלה אמנם מספר את דבריו לבית דין<BR>
של צדק, אך הואיל והוא מספר להם דברי שקר, הרי  <BR>
הוא גורם להריגת אדם חף מפשע.                  </P>
<P ALIGN="right">
כללו של דבר מותר וגם מצוה להגיד אמת בפני בית  <BR>
דין של אמת; אך אסור לספר אמת בפני בית דין של  <BR>
שקר, ואסור לספר שקר לפני בית דין של אמת.      </P>
<P ALIGN="right">
ועל פי הדברים האלה, עלינו לבאר גם את איסור "לא<BR>
תעמד על דם רעך": פשוטו של מקרא זה כבר נתבאר   <BR>
בתרגום המיוחס ליונתן: "לא תמנע זכו  דחברך     <BR>
למסהדא עלוי בדינא " ופירוש זה גם הובא בתורת   <BR>
כהנים. וזו היא אפוא משמעות הלאו הזה: אסור לעמוד<BR>
מנגד כאשר עדי שקר מעלילים עלילה על אדם חף מפשע;<BR>
אלא כל מי שיודע עדות שיש בה כדי להכחיש או להזים<BR>
את העלילה, חייב למסור את עדותו לבית הדין כדי  <BR>
למנוע שפיכות דמים.                            </P>
<P ALIGN="right">
            ועל פי זה כבר נתבאר כהלכה הקשר    <BR>
שבין שני הפסוקים שנצטרפו כאן לקבוצה אחת על ידי<BR>
הסיום "אני ה'"; שני הפסוקים האלה מבקשים למנוע <BR>
עוול או שפיכות דמים הנעשה על ידי בית דין או   <BR>
השלטונות. הפסוק הראשון פונה אל בית הדין ומזהיר<BR>
את הדיינים שלא יטו משפט, ואילו הפסוק השני פונה<BR>
אל כל אדם המוסר דברים לבית הדין או לשלטונות שיש<BR>
בהם כדי לגרום עיוות הדין והוא כולל באזהרתו גם <BR>
את אלה העומדים מנגד, ובעצם הימנעותם להעיד לטובת<BR>
הנידון כבר גורמים לבית הדין לעוות משפט.       </P>
<P ALIGN="right">
           ונותר לנו עתה עוד לבאר את מדרש     <BR>
החכמים, שלמדו מאיסור "לא תלך רכיל בעמיך", שאסור<BR>
לספר לשון הרע אפילו הסיפור הוא אמת. וברור מכל <BR>
מה שנתבאר כאן, שמדרש זה נראה רחוק ביותר מפשוטו<BR>
של המקרא.                                     </P>
<P ALIGN="right">
         אולם נראים הדברים, שמדרש זה איננו אלא<BR>
בגדר הרחבה של מה שנאמר כאן על פי פשוטו של     <BR>
המקרא, ודבר גדול לימדונו חכמים במדרשם.        </P>
<P ALIGN="right">
כאשר אדם מספר דברים בגנות חברו, הרי הוא סבור  <BR>
שלא גרם לו כל רע, שהרי השומע איננו בגדר בית   <BR>
דין, ואין לו סמכות להעניש. אולם זו היא טעות כי<BR>
השומע הוא חלק של החברה האנושית, ואין לך בית דין<BR>
אכזרי יותר מהחברה האנושית. כאשר היא שומעת דברים<BR>
בגנותו של אדם אחר, נוצרת מאליה דעת קהל עוינת, <BR>
שיש בה כדי להזיק יותר ממאה דיינים. והואיל ואין<BR>
לה הכלים לדרוש ולחקור ולהוציא משפט צדק, הרי היא<BR>
קרובה להעניש שלא כדין - ועונשה כבד יותר מכל   <BR>
עונשי בית דין.                                </P>
<P ALIGN="right">
 ולפיכך לא סוף דבר שאסור לאדם לספר שקר בגנות  <BR>
חברו אלא אסור לו גם לספר אמת, שהרי גם במקרה זה<BR>
הוא דומה למי שמספר דברי אמת לפני בית דין אכזרי<BR>
ומרושע, שפגיעתו רעה והיזקו מרובה ודיניו דינים <BR>
של שקר. והוא הדבר שחכמים לימדונו במדרשם של "לא<BR>
תלך רכיל בעמיך"                               </P>

<P ALIGN="right">
<FONT SIZE="-1"> הרב מרדכי ברויאר, חתן פרס ישראל לספרות תורנית<BR>
תשנ"ט, מלמד בישיבת הר עציון באלון שבות .      </FONT></P>
<P ALIGN="right">
<HR WIDTH="95%" ALIGN=CENTER>
                                              </P>
<h3 ALIGN="right">
קוראים מגיבים                                 </h3>

<P ALIGN="right">
<FONT SIZE="-1">       (76 .תגובה למאמרו של אלי ווילצ'יק, ש.ש)</FONT></P>

<P ALIGN="right">
אלי ווילצ'יק דן בשאלה המפורסמת מדוע נעדר שמו  <BR>
של משה רבנו מן ההגדה. בהתבססו על העובדה       <BR>
ששמותיהם של  דמויות ידועות בפרשת שמות אינם    <BR>
נזכרים, טוען ווילצ'יק כי זה נעשה משום שהדמויות<BR>
הללו אינן מייצגות את עצמן אלא את עמן וגם כדי  <BR>
שהלקח הנלמד ממעשיהן לא יהיה אישי אלא ענייני.  <BR>
בהתאם לכך מסביר ווילצ'יק, כי הזדהותנו שלנו עם <BR>
יציאת מצרים עלולה להיפגע אם משה יוזכר בהגדה כי<BR>
)א( "מכיוון שאיננו מכירים את משה איננו יכולים <BR>
לראות את עצמנו כחלק מן הסיפור" )ב( אנו עלולים <BR>
לחשוב שהניסים והנפלאות נעשו בגלל משה והנכון הוא<BR>
שהעם כולו הוא גיבור הסיפור ולא משה. עוד טוען  <BR>
ווילצ'יק, כי מן העובדה ששמו של משה איננו נעדר <BR>
כלל מפרשת שמות עלינו להסיק )על רקע העדרם של   <BR>
שמות האחרים( שמשה נולד והגיע למעמדו בזכות אותם<BR>
"פרטים עלומי שם", ואילו פעלו אחרת לא היה משה  <BR>
נולד ולא מגיע למעמדו.                         </P>

<P ALIGN="right">
א. "איננו מכירים את משה" &ndash; איזו מן טענה זאת?  <BR>
מאותו המקור שאנו לומדים להכיר את סיפור יציאת  <BR>
מצרים אנו מכירים את משה. וכי "זכינו" )כדברי   <BR>
הכותב( כן להכיר את העם אבל לא את משה?         </P>
<P ALIGN="right">
ב. ווילצ'יק שואב את מסקנתו מקטעים קטנים בפרשת <BR>
שמות, שבו אכן לא נזכרות דמויות מסוימות        <BR>
בשמותיהן; אבל בפרשת שמות עצמה ובעוד פרשות רבות<BR>
שבהן מופיעות הדמויות הללו, הן נזכרות בשמותיהן <BR>
פעמים אין-ספור. ובמיוחד טורחת התורה להפסיק לרגע<BR>
את רצף הסיפור בפרשת וארא )פרק ו' י"ד- כ"ח(    <BR>
ולפרט במדויק את השמות המפורשים של כל          <BR>
ה"אנונימיים" )עם רבים נוספים(! אז אם מישהו רוצה<BR>
לחקור למשל מדוע  כתוב "ותתצב אחותו" ולא "ותתצב<BR>
מרים", נוכל להציע הסבר שכל עוד שלא נזכר שמו של<BR>
משה לא נזכר שמה של מרים, אבל לא נוכל לטעון כי <BR>
זו מרים "ציבורית", סתמית, אחרי שהכתוב מזהה אותה<BR>
במפורש פעמים רבות.                            </P>
<P ALIGN="right">
ג. "אם מטרת פרשת שמות הנה להבליט את חשיבותו של<BR>
משה רבנו, הרי הלקח הנלמד ממנה הינו דווקא שמנהיג<BR>
נולד ומגיע למקומו בזכות אותם פרטים עלומי שם"  <BR>
כותב ווילצ'יק. האם "נכשלה" פרשת שמות בהשגת    <BR>
מטרתה או טעה ווילצ'יק בלמידת הלקח? ומה בכלל   <BR>
הרלבנטיות של הזכרת השמות או העדרם להנחה שאילו <BR>
נהגו הדמויות אחרת משה היה נראה אחרת? וכי אילו <BR>
נזכרה בת פרעה בשמה לא היה וולצ'יק יכול להניח  <BR>
שאילו לא הפרה את צו אביה משה לא היה חי? ובכלל,<BR>
ההנחה עצמה מפוקפקת מאוד: דמיוננו יכול להמציא  <BR>
המצאות לרוב למה שהיה קורה אילו נהגו אחרת.     </P>
<P ALIGN="right">
ד. ווילצ'יק מביא את המדרש "וכי ידיו של משה    <BR>
וכו'" כהוכחה לכך שלא משה רבנו הוא גיבור סיפור <BR>
יציאת מצרים אלא עם ישראל כולו. וכי זה מה שבא  <BR>
המדרש ללמד? ואיך אפשר בכלל להתעלם מכל מנהיגותו<BR>
של משה, החל מהתייצבותו לפני פרעה דרך ניהול העם<BR>
ביציאת מצרים ובמדבר ארבעים שנה במסירות נפש    <BR>
ובסבלנות אין-קץ??                             </P>
<P ALIGN="right">
ה. השאלה מדוע נעדר משה מההגדה, היא כאמור      <BR>
מפורסמת, וניתנו לה תשובות שונות; ואחת מהן     <BR>
הקרובה )אבל שונה בתכלית( לענייננו היא, שמחברי <BR>
ההגדה רצו לנטוע בלב העם היושב בגלות את התקווה <BR>
לגאולה, ומשום כך השמיטו את משה כדי שלא נחשוב  <BR>
שרק בו תלוי הדבר.                             </P>
<P ALIGN="right">
ו. הערה אחרונה: משה כן נזכר בהגדה, אם כי פעם  <BR>
אחת בלבד: "&hellip;רבי יוסי הגלילי אומר מנין שלקו    <BR>
המצרים במצרים עשר מכות&hellip; ועל הים מהו אומר וירא <BR>
ישראל את היד הגדולה&hellip; ויאמינו בה' ובמשה עבדו". </P>

<P ALIGN="right">
עמנואל שלו                                    <BR>
 רעננה                                        </p>


<h3 ALIGN="right">
אלי ווילצ'יק מגיב:                            </h3>

<P ALIGN="right">
למען האמת, לא מצאתי בהערותיו משום התמודדות    <BR>
חזיתית עם הטענות במאמר, אלא הערות צדדיות לעניין<BR>
העיקרי. אגיב בקצרה על מספר עניינים.            <BR>
                                               <BR>
                                              </P>
<P ALIGN="right">
א. שמו של משה רבנו אכן מופיע פעם אחת בהגדה בעת<BR>
הדיון בשאלה כמה מכות לקו מצרים על הים, כאשר   <BR>
בשמו של רבי יוסי הגלילי מובא הפסוק " וירא ישראל<BR>
את היד הגדולה... ויאמינו בה' ובמשה עבדו". למרות<BR>
זאת, כפי שציין מר שלו, השאלה מדוע לא מופיע שמו<BR>
של משה רבנו בהגדה היא שאלה מפורסמת שדנו בה רבים<BR>
בעבר ואף בהווה (ראה מאמרו של חיים חפר ב 'ידיעות<BR>
אחרונות' -שביעי של פסח). הסיבה הנה שאזכור שמו <BR>
של משה איננו מובא כחלק מספור יציאת מצרים אלא  <BR>
באופן צדדי כחלק מציטוט הנדרש לנושא אחר. במובן <BR>
זה עדיין נכונה העובדה שבהגדה, שעניינה סיפור   <BR>
יציאת מצרים, אין מוזכר משה רבנו כחלק מהסיפור . <BR>
                                               <BR>
                                              </P>
<P ALIGN="right">
ב. במאמר הדגשתי כי פרשת שמות מתאפיינת בהסתרת  <BR>
השמות להבדיל מהפרשות שלפניה מפתיחת הפרשה הדנה <BR>
בשמות בני ישראל שירדו מצרימה, וביקשתי להסביר כי<BR>
השינוי שנקט                                   </P>
<P ALIGN="right">
בו התורה נועד להדגיש את המעבר מסיפורם של      <BR>
יחידים לסיפורו של עם , או על מנת להדגיש את    <BR>
העובדה כי מנהיג נולד וקיים לא פעם בזכות פועלם <BR>
של אנשים עלומי שם. זה ייחודה של פרשת שמות     <BR>
והעובדה שבפרשות המאוחרות יותר מוזכרים חלק     <BR>
מהגיבורים בשמותם, איננו גורעת מייחודה של פרשת <BR>
שמות ומהלקח שניתן ללמוד ממנה..                </P>

<P ALIGN="right">
ג. טוען שלו כי במאמרי עסקתי בשאלות של "אילו"  <BR>
ושאלות של דמיון. עם כל הכבוד, לא עסקתי בכך כלל.<BR>
לא טענתי כי אילו גלתה התורה את השמות ,        <BR>
ההיסטוריה היתה אחרת. טענתי, ואני שב וטוען, כי <BR>
אי גילוי השמות מביא להתייחסות אחרת אל הסיפור, <BR>
לטוב או לרע. ניסיתי להסביר כיצד אני סבור שהתורה<BR>
רצתה שנתייחס לסיפור המופיע בפרשת שמות, ומדוע  <BR>
בחרה בדרך של הסתרת השמות.                      <BR>
                                              </P>

<P ALIGN="right">
ד. וכי התעלמתי ממנהיגותו של משה ? אלא שעם     <BR>
ישראל היה נגאל בכל מקרה לאור הברית שכרת ה'  עם<BR>
אברהם אבינו. משה רבנו היה  האמצעי שאיפשר את   <BR>
הגשמת הברית, בזכות גדולתו ומנהיגותו, אבל      <BR>
ה"גיבור" של הסיפור מאז ועולם הוא עם ישראל ולא <BR>
מנהיג זה או אחר, אפילו משה רבנו..    __        <BR>
                                              </P>
<P ALIGN="right">
ה. לבסוף נראה כי הפרשנות שהביא שלו לפיה נעדר  <BR>
משה רבנו מן ההגדה  נועדה לטעת תקווה           <BR>
בעם כי הגאולה תבוא גם ללא משה רבנו, מבטאת     <BR>
בדיוק את אותו הרעיון שביטא המאמר              <BR>
שלי, ש 'כל אדם חייב לראות עצמו כאילו הוא יצא  <BR>
ממצרים' ושאין היציאה הזו חייבת להיות          <BR>
תלויה במשה רבנו. לא ברור לי מדוע שלו רואה     <BR>
בפרשנות שהוא הביא  פרשנות "קרובה או           <BR>
שונה בתכלית".                                 </P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

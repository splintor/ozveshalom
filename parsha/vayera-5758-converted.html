<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vayera</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת וירא</FONT><BR>
<FONT SIZE="3" COLOR="navy">גליון מס' 4 תשנ"ח</FONT>

 </p>


<DIV ALIGN=right>
השופט כל הארץ לא יעשה משפט. אם עולם אתה מבקש, אין<BR>
דין. ואם דין אתה מבקש, אין עולם. אתה רוצה לאחוז<BR>
בחבל בשני קצותיו, אתה מבקש עולם ואתה מבקש דין.<BR>
אם אינך מוותר מעט,אין העולם יכול להתקיים.)בראשית<BR>
רבה, מ"ט(<BR>

<hR>

<H3>."אין ענישה "מונעת</H3>
"באשר הוא שם": לפי מעשים שהוא עושה ע כ ש י ו הוא<BR>
נדון ,ולא לפי מה שהוא ע ת י ד לעשות. לפי שהיו<BR>
מלאכי השרת מקטרגים ואומרים :"ריבונו של עולם, מי<BR>
שעתיד זרעו להמית בניך בצמא, אתה מעלה לו<BR>
באר?",והוא משיבם:"ע כ ש י ו מה הוא, צ ד י ק או ר<BR>
ש ע ?" אמרו לו:"צ ד י ק ". אמר להם:"לפי מעשיו של<BR>
ע כ ש י ו אני דנו וזה ב א ש ר ה ו א ש ם". )רש"י<BR>
על בראשית,כא,יז(<BR>

<hR>

<H4>.'הגבול הדק בין עבודת אלילים לעבודת ה</H4>
אותה ההתמכרות העמוקה של עבודה זרה, שראה בה האדם<BR>
הפרא חזות הכל, עד שניצחה גם את רחמי הורים, ותשים<BR>
את האכזריות על בנים ובנות למידה קבועה בעבודת<BR>
המולך,היא תוצאה ערפילית מההכרה הגנוזה שבעומק לבב<BR>
האדם, שהעניין האלוהי יקר הוא מכל, וכל הנחמד<BR>
האהוב, כ א י ן נ ג ד ו.)מתוך "אגרות ראיה" לרב<BR>
קוק, כרך ב, עמ' מג.(<BR>

<hR>

<H4>.הברית היא הדדית ודו- כיוונית</H4>
אין לשכוח שהברית היא עניין דו-כיווני, או דו-סתרי,<BR>
וקיומה מותנה בנאמנותם של כל אחד משני הצדדים<BR>
להתחייבותו או להבטחתו לגבי הברית האמורה. אנחנו<BR>
יודעים שהצד האחד הוא זוכר הברית, אבל אנחנו- בני<BR>
אברהם - הצד השני, וקיומה של הברית מותנה ב נ ו ,<BR>
ואנו עשויים להפר אותה, גם אם מהימנותו של זוכר<BR>
הברית אינה בגדר ערעור. מכאן הוראה חשובה מאד לאלה<BR>
שאינם פוסקים מלדבר על "זכות אבות" שקיימת לנו<BR>
לעד. הם מתעמים מזה שגדולי האמוראים ואנשי מדרש<BR>
ואגדה - וזמן רב אחרים אף רבנו תם והרמב"ן - דנים<BR>
בשאלה "עד מתי זכות אבות" או "מאימתי תמה". רובם<BR>
ככולם בדעה שהיא תמה, ואין לנו אלא הברית, אשר<BR>
ממנה נובעת לנו לא זכות אלא חובה - לקיים את<BR>
הברית. וכבר קדמו להם תנאים שקבעו:"שלושה דברים<BR>
ניתנו על תנאי -ארץ ישראל, בית המקדש ומלכות בית<BR>
דוד". מי מקיים - או מי יקיים - את התנאי ? )מתוך<BR>
"הערות לפרשיות השבוע" לישעיהו ליבוביץ, עמ'18-19(<BR>

<hR>

<H4>?מי רואה אנשים ומי רואה מלאכים</H4>
אתה מוצא נביאים רואים את המלאכים כאלו שהוא א י ש<BR>
א ד ם,והנה שלושה אנשים, ומהם מי שראוהו כאלו הוא<BR>
אדם מבעית ומבהיל : ומהם מי שרואהו אש ; אברהם<BR>
שהיה כחו יפה,נדמה לו כדמות אנשים,לוט שהיה כחו<BR>
רע, נדמו לו כדמות מלאכים. )מתוך "מורה הנבוכים"<BR>
לרמב"ם, חלק ב, פרק ו'(<BR>

<hR>

<H2>עקידת ישמעאל</H2>
<H3>אוריאל סימון</H3>

רבים ובולטים הקשרים הענייניים והלשוניים שבין<BR>
גירוש ישמעאל ועקידת יצחק. אברהם אבינו נצטווה<BR>
להיפרד לנצח משני בניו, פרידה שיש בה מוות<BR>
פוטנציאלי במקרה הראשון ומוות בטוח במקרה השני.<BR>
<BR>
שני הצווים מלווים בהדגשה של גודל הקורבן הנדרש:<BR>
"אל ירע בעיניך על הנער ועל אמתך" לגבי ישמעאל<BR>
ואמו, ו"קח את בנך, את יחידך, אשר אהבת" לגבי<BR>
יצחק. בשתי הפעמים ההיענות של אברהם היא שלמה<BR>
וזריזה: "וישכם אברהם בבוקר, ויקח לחם וחמת מים<BR>
ויתן אל הגר, שם על שכמה, ואת הילד וישלחיה ותלך<BR>
ותתע..." ובלשון דומה עד מאד: "וישכם אברהם בבוקר,<BR>
ויקח את שני נעריו ואת יצחק בנו ויקם וילך...",<BR>
וביום השלישי: "ויקח אברהם את עצי העולה וישם על<BR>
יצחק בנו".<BR>
בשתי הפרשיות משוכנע הקורא שמותו של הילד כבר נחרץ:<BR>
לגבי ישמעאל בגלל הייאוש הגמור של אמו - "ותשלך את<BR>
הילד תחת אחד השיחים, ותלך ותשב לה מנגד, הרחק<BR>
כמטחוי קשת, כי אמרה: אל אראה במות הילד. ותשב<BR>
מנגד ותשא את קולה ותבך", ולגבי יצחק בגלל<BR>
ההחלטיות הגמורה של אביו - "וישלח אברהם את ידו,<BR>
ויקח את המאכלת לשחוט את בנו".<BR>
בשני המקרים באה ישועת ה' כהרף עין: "ויקרא מלאך<BR>
א-לוהים אל הגר מן השמים ויאמר לה: מה לך הגר? אל<BR>
תראי...", וממש כך בשנית: "ויקרא אליו מלאך ה' מן<BR>
השמים...ויאמר: אל תשלח ידך אל הנער...".<BR>
<BR>
מכוחה של בשורת הישועה מתרחב שדה-הראייה של שני<BR>
ההורים, והם רואים לפתע מה שלא היו מסוגלים לראות<BR>
קודם לכן, ופועלים בהתאם לכך: "ויפקח א-לוהים את<BR>
עיניה, ותרא באר מים, ותלך ותמלא את החמת מים,<BR>
ותשק את הנער"; וכיוצא בזה אצל אברהם: "וישא אברהם<BR>
את עיניו וירא והנה איל אחר נאחז בסבך בקרניו,<BR>
וילך אברהם ויקח את האיל, ויעלהו לעולה תחת בנו".<BR>
כגודל הסכנה שרפחה על חיי הבן, כך גדולה הברכה<BR>
המובטחת לו - אימת ההכחדה הגמורה מתחלפת בהתרבות<BR>
מופלגת ובגדולה לאומית. להגר מובטח על ישמעאל "כי<BR>
לגוי גדול אשימנו", וכיוצא בזה, וביתר שאת, מובטח<BR>
לאברהם עצמו )באמצעות יצחק(: "כי ברך אברכך, והרבה<BR>
ארבה את זרעך ככוכבי השמים וכחול אשר על שפת הים ,<BR>
ויירש זרעך את שער אויביו, והתברכו בזרעך כל גויי<BR>
הארץ".<BR>
<BR>
גם התוצאה לטווח ארוך דומה למדיי לגבי שני בניו של<BR>
אברהם. על ישמעאל מסופר שהוא זכה לברכת שמים<BR>
)"ויהי א-לוהים את הנער ויגדל"(, למקור מחייה<BR>
שאינו מצריך בעלות על הקרקע )"ויהי רובה קשת",<BR>
כלומר צייד( , לתחום מחייה נרחב )"וישב במדבר<BR>
פארן"( ולהבטחת ייחודו הלאומי על-ידי נישואים עם<BR>
אישה מארץ המוצא של אמו )"ותקח לו אמו אשה מארץ<BR>
מצרים"(. ועל יצחק עתיד עבד אברהם לספר בחרן:<BR>
"ותלד שרה אשת אדוני בן לאדוני אחרי זקנתה, ויתן<BR>
לו את כל אשר לו )כמפורט בפסוק הקודם: "וה' ברך את<BR>
אדוני מאד ויגדל, ויתן לו צאן ובקר וכסף<BR>
וזהב..."(. וישביעני אדוני לאמר: לא תקח אשה לבני<BR>
מבנות הכנעני, אשר אנכי יושב בארצו. אם לא אל בית<BR>
אבי תלך ואל משפחתי, ולקחת אשה לבני". מה הפשר של<BR>
ההקבלה העקבית והבולטת הזאת? קודם כל וראש לכל,<BR>
שהשילוח של ישמעאל היה, מבחינה אוביקטיבית<BR>
וסוביקטיבית כאחד, בגדר עקידה. לעקידת יצחק קדמה<BR>
אפוא עקידת ישמעאל, כפי שלזו קדם הצוו הראשוני<BR>
להיפרד מעל הוריו ואחיו ולהתנתק מכל קשריו: "לך לך<BR>
מארצך, וממולדתך ומבית אביך אל הארץ אשר אראך". אך<BR>
ההבדל בין הפרידות הראשונות לבין האחרונה הוא<BR>
מכריע - בעוד שלראשונות יש תכלית ברורה: "ואעשך<BR>
לגוי גדול" מכאן ו"כי ביצחק יקרא לך זרע" מכאן,<BR>
הרי נוראותה של עקידת יצחק הוא בכך שתכלית זאת<BR>
עצמה נדרשת עתה כקורבן.<BR>
<BR>
צד שווה בעקידת ישמעאל ובעקידת ישמעאל הוא, שלכאב<BR>
הנורא של פרידה סופית מבן התלווה הקושי המצפוני<BR>
שבעשיית מעשה בלתי-מוסרי ביסודו. בהעלאת יצחק<BR>
לעולה הוא נתבע לעבור על איסור שפיכות דמים, ולגבי<BR>
ישמעאל הוא מצווה להישמע בכל לדברה של שרה, הדורשת<BR>
ממנו לנשל את בנו מן הירושה, ולגרש אותו ואת אמו<BR>
בחוסר כל למדבר הגדול המפריד בין ארץ כנען וארץ<BR>
מצרים, אשר סכנת מוות צפויה בו לתועים - "גרש האמה<BR>
הזאת ואת בנה, כי לא יירש בן האמה הזאת עם בני עם<BR>
יצחק". כפי שמבהיר רבי אברהם אבן עזרא: "ורבים<BR>
יתמהו מאברהם: איך גרש בנו, גם שלח בן עם אמו<BR>
ריקם, ואיה נדבת לבו? והתימה מאלה שיתמהו, כי<BR>
אברהם עשה ככל אשר צוהו ה', ואילו היה נותן ממון<BR>
להגר שלו ברצון שרה, לא שמר מצוות השם. והנה<BR>
באחרונה, אחרי מות שרה נתן מתנות לבני ישמעאל )ראה<BR>
בר' כ"ה, 6(". אולם בעוד שעקידת יצחק היתה בגדר של<BR>
נסיון שלא ימומש , ועל כן אי- אפשר היה לגלות מראש<BR>
לאברהם הן שתחסך ממנו שפיכת דם בנו והן שאחרית<BR>
הילד תהיה טובה, הרי ביחס לישמעאל מובטח לו מראש<BR>
הן שהגירוש מוצדק, באשר הוא נחוץ להגשמת היעודים<BR>
הלאומיים הנפרדים שה' הועיד לשני בניו, והן<BR>
שאחריתו של הנער אכן תהיה טובה: "אל ירע בעיניך על<BR>
הנער ועל אמתך, כל אשר תאמר אליך שרה שמע בקולה,<BR>
כי ביצחק יקרא לך זרע. וגם את בן האמה לגוי<BR>
אשימנו, כי זרעך הוא".<BR>
<BR>
עד כמה רגישה התורה לפן המוסרי של שתי העקידות<BR>
מעידה גם ההקבלה במתן שמותיהם של שני הבנים. יצחק<BR>
נקרא בשמו כדי להנציח את הולדתו הנסיית, אשר שני<BR>
הוריו בטאו את יאושם ממנה על-ידי צחוק מוסתר:<BR>
"ויפל אברהם על פניו ויצחק, ויאמר בלבו: הלבן מאה<BR>
שנה יוולד, ואם שרה בת תשעים שנה תלד?!" , וכמוהו<BR>
אשתו: "ותצחק שרה בקרבה לאמר: אחרי בלותי היתה לי<BR>
עדנה ואדוני זקן?!". וכאשר קוימה ההבטחה והילד אכן<BR>
נולד , הביעה אמו את תודתה על-ידי שנתנה לשמו הסבר<BR>
נוסף של השתאות: "צחוק עשה לי א- לוהים / כל השומע<BR>
יצחק לי". הוא הדין עם שמו של ישמעאל. כאשר ברחה<BR>
הגר מפני שרה הבטיח לה מלאך ה': "הנך הרה ויולדת<BR>
בן, וקראת שמו ישמעאל, כי שמע ה' אל עוניך". ועתה<BR>
כאשר בא המלאך להושיע את הילד ממוות בצמא הוא מבשר<BR>
זאת לאמו על-ידי שהוא נותן לשמו הסבר נוסף של<BR>
היענות: "אל תראי, כי שמע א-לוהים אל קול הנער<BR>
באשר הוא שם".<BR>
<BR>
<FONT SIZE="-1">פרופ' אוריאל סימון , המחלקה לתנ"ך אוניברסיטת<BR>
בר-אילן</FONT><BR>
</DIV>














<P ALIGN="center">

</P>

</body></html>

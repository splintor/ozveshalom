<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Yitro</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  יתרו </FONT><BR>
<FONT SIZE="3" COLOR="navy">גליון מס' 68 תשנ"ט</FONT>

 </p>

<P ALIGN="right">
'לא תעשה לך פסל': פירוש, שלא  יפסול את עצמו.  <BR>
               <FONT SIZE="-1">         (אור החיים שמות כ , ד)</FONT></P>
<P ALIGN="right">
ואפילו לשם שמים.                              <BR>
   <FONT SIZE="-1">     (דעת זקנים מבעלי התוספות שמות לב , ז )</FONT></P>
<P ALIGN="right">
'וכל  תמונה':  וי"ו יתרה,  פירוש: לא תעשה לך  <BR>
פסל של כל תמונה,  אפילו  אין  לו  פרצוף.      <BR>
             <FONT SIZE="-1">              (חזקוני שמות כ , ד)</FONT></P>


<h4 ALIGN="right">
תמונה: דימוי חזותי? המשגה? יצירה דימיונית?    </h4>
<P ALIGN="right">
תמונה הוא שם הנאמר על שלשה עניינים&hellip;, והוא,    <BR>
שהיא נאמרת על צורת הדבר הנראית בחושים מחוץ    <BR>
למחשבה )במציאות הממשית(, כלומר תבניתו ותכניתו <BR>
והוא אמרו 'ועשיתם פסל תמונת כל' )דברים ד, כ"ה(,<BR>
'כי לא ראיתם כל תמונה' )שם ד, ט"ו(.           </P>
<P ALIGN="right">
ונאמרת על הצורה הדמיונית של אדם הנשארת בדמיון <BR>
אחרי העדרו מכנגד החושים&hellip;,כלומר דמיון לנגד עיני<BR>
בשינה.                                        </P>
<P ALIGN="right">
ונאמרת על העניין האמיתי הנישג בשכל, ולפי      <BR>
העניין הזה נאמרת בו יתעלה 'תמונה', אמר: 'ותמונת<BR>
ה' יביט' )במדבר י"ב, ח(, עניינו ופירושו: ואמתת<BR>
ה' ישיג. )מורה הנבוכים לרמב"ם א, ג(           </P>
<P ALIGN="right"><HR WIDTH="95%" ALIGN=CENTER>

</P>
<h1 ALIGN="right">
                                 &hellip;יתרו שמע ובא</h1>
<h3 ALIGN="right">
אהרן שלומוף                                   </h3>
<P ALIGN="right"><FONT SIZE="-1">
לעילוי נשמת המנוחה                            <BR>
חיה רונית מנדל ע"ה                            <BR>
בת זיוה-אסתר ואהרון שלומוף נ"י                <br>
נלב"ע &ndash; כ"ד בשבט תשמ"ח                        <br>
ת. נ . צ. ב. ה.                               </FONT></P>

<P ALIGN="right">
מתוך חמישים וארבע פרשיות התורה, יש רק חמש     <BR>
פרשיות הנקראות על שם אישים; נח, יתרו, קרח, בלק<BR>
ופינחס.                                       </P>
<P ALIGN="right">
השאלה המתבקשת היא: במה זכו חמשה אישים אלו     <BR>
שתיקרא פרשה על שמם? אפילו שלושת האבות לא זכו  <BR>
לכך. השאלה מחודדת יותר לאור העובדה שגם משה    <BR>
רבנו, גדול הנביאים, נותן התורה ומנהיג האומה, לא<BR>
זכה שתיקרא פרשה על שמו. במה עולה יתרו על משה  <BR>
שזכה שתיקרא פרשה הכוללת את עשרת הדברות על שמו? </P>
<P ALIGN="right">
 &ndash; אנו למדים מהמקרא ומהמדרש שיתרו היה כהן מדין<BR>
כומר לעבודה זרה. בנוסף לכך, שימש יתרו כאחד    <BR>
משלושת יועציו של פרעה מלך מצרים )איוב ובלעם היו<BR>
השנים האחרים(. המדרש מספר שכאשר הביאו לדיון  את<BR>
עניין "כל הבן היילוד &ndash; היאורה תשליכוהו" ו"אם בן<BR>
הוא, והמיתם אותו", יתרו היה זה שהסתייג לחלוטין<BR>
מגזירה זו ופרש. איוב &ndash; שנמנע מלהביע דעה, התייסר<BR>
בייסורים נוראים כמסופר בספר איוב. בלעם הרשע,  <BR>
יוזם גזירה זו, נהרג בחרב במלחמת מדין. ) ע"פ   <BR>
בבלי סוטה י"א, א(                             </P>
<P ALIGN="right">
על המילים "וישמע יתרו" מביא רש"י את שאלת      <BR>
המדרש: " מה שמועה שמע - ובא?" תשובת המדרש היא:<BR>
"קריעת ים סוף ומלחמת עמלק".                   </P>
<P ALIGN="right">
השאלה המתבקשת היא: האם רק יתרו שמע? הרי אנו   <BR>
מצטטים בתפילת שחרית את הפסוק בשירת הים "שמעו  <BR>
עמים ירגזון, חיל אחז יושבי פלשת"?             </P>
<P ALIGN="right">
נראה לי כי התשובה לשאלה זו היא: יתרו שמע ובא. <BR>
ואילו האחרים שמעו ורגזו או ברחו מרוב פחד.     <BR>
האומות האחרות לא הסיקו את המסקנה המתבקשת מניסי<BR>
יציאת מצרים. רק יתרו הסיק את המסקנה ואמר: "אתה<BR>
ידעתי כי גדול ה' מכל האלהים". המדרש מספר גם   <BR>
שיתרו "לא הניח עבודת כוכבים שלא עבד אותה" קודם<BR>
ששמע את כל אשר עשה ה' למשה ולישראל. מששמע זאת <BR>
יתרו )שהיה אז בן 115, ע"פ המסורת( עמד והכריז  <BR>
בפני תלמידיו ושומעי לקחו שכל מה שלימדם עד כה, <BR>
היה הבל וריק. הוא נטש לחלוטין את המשרות       <BR>
הממלכתיות של יועץ המלך וכהן מדין והצטרף למחנה <BR>
ישראל ללא קבלת תמורה הולמת.                   </P>
<P ALIGN="right">
אמנם, יתרו לא הגיע לדרגתו של נעמן, תלמיד      <BR>
אלישע, שאמר " הנה נא ידעתי כי אין אלקים בכל   <BR>
הארץ, כי  אם בישראל" )מלכים ב; ה, ט"ו( וגם לא <BR>
לדרגתה של רחב שציינה "ה' אלוקיכם הוא האלקים   <BR>
בשמים ממעל ועל הארץ מתחת")יהושע ב, י"א(, אך   <BR>
יתרו היה זה שפרץ דרך לחזרה בתשובה בהכירו      <BR>
שאלוקנו גדול מכל האלוקים. לפיכך זכה יתרו ופרשה<BR>
זו נקראה על שמו.                              </P>
<P ALIGN="right">
המדרש )ילקוט שמעוני ב, קס"ט ומקורות נוספים(   <BR>
מדגיש את חביבותו של יתרו בפני המקום בציינו את <BR>
שבעת שמותיו של יתרו:                          </P>
<P ALIGN="right">
1. יתר &ndash; בגלל הוספת פרשה בתורה בגללו )"ואתה   <BR>
                               ("&hellip;תחזה מכל העם</P>
<P ALIGN="right">
2. יתרו &ndash; שנאים מעשיו )"שייתר במשעים טובים"   <BR>
לפי לשון המכילתא(                             </P>
<P ALIGN="right">
3. חובב &ndash; כי הוא חביב בפני המקום              </P>
<P ALIGN="right">
4. חבר &ndash; בן )או חבר( למקום                    </P>
<P ALIGN="right">
5. רעואל &ndash; ריע למקום                          </P>
<P ALIGN="right">
6. פוטיאל &ndash; על שם ששפט את כל העבודות הזרות או <BR>
בגלל שה' האיר לו את הדרך לתשובה               </P>
<P ALIGN="right">
7. קיני &ndash; כי קנה לעצמו את העולם הבא.          </P>
<P ALIGN="right">
ואולי מותר לחדש ששמו העיקרי, בו הוא מוזכר     <BR>
בפרשתנו, "יתרו" ראוי לו כי הכיר יתרון אלקי    <BR>
ישראל על-פני האלהים האחרים.                   </P>
<P ALIGN="right">
אין זה מפתיע שעצת יתרו )"ואתה תחזה"( עוסקת    <BR>
בניהול דרכי ההתדיינות והמשפט בעם. יתרו עמד על <BR>
מהותו ויחודו של אלוקי ישראל &ndash; אלקי הצדק והמשפט.<BR>
הוא הבין שתפקידו של עם ישראל לחקות במעשיו את  <BR>
מהות ה', ככתוב בתורת משה "צדק צדק תרדוף"      </P>

<P ALIGN="right"><FONT SIZE="-1">
הרב אהרן שלומוף - ניו-יורק- תל-אביב           </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
עצת יתרו ומתן תורה                            </h3>
<P ALIGN="right">
סדרת "יתרו" איננה פותחת במתן תורה ובמעמד הר   <BR>
סיני, אלא בבואו של יתרו חותן משה אל משה ואל   <BR>
מחנה ישראל, ובעצה שנתן למשה, אשר על-פיה משה   <BR>
מתקין שיטת ממשל ומינהל בעם על ידי מינוי שרי   <BR>
אלפים, שרי מאות כשופטים ודיינים.              </P>
<P ALIGN="right">
דבר זה יש לדון בו מהרבה בחינות. מן הכתוב      <BR>
משתמע, שלכתחילה לא נתכוון משה רבנו למנות מערכת<BR>
מינהלית בעם, אלא התכוון שהניהול יהיה בהשראה   <BR>
האלהית אשר תגיע אל העם בדרכו &ndash; דרך האיש אשר   <BR>
ידעו אלהים פנים אל פנים. והוא גם ניסה לבצע את <BR>
הדבר הזה. אנחנו קוראים שהוא ישב "מן הבקר עד   <BR>
הערב", וברוח הקודש שהיתה בו שפט את העם.       </P>
<P ALIGN="right">
אבל אחר-כך למד מחותנו הגוי, אשר נתקרב אל      <BR>
ישראל, שגם ההנהגה על-פי דבר ה' זקוקה לכלים    <BR>
אנושיים, הבאים מן הכוחות והכישורים הגלומים    <BR>
בבני-אדם עצמם. ולכן מתמנים לניהול ולשיפוט     <BR>
  &ndash; בני-אדם, שאמנם נדרשות מהם מעלות גבוהות מאד<BR>
    &ndash; "אנשי חיל, יראי אלהים אנשי אמת שנאי בצע"<BR>
תכונות אנושיות נדירות, אבל תכונות אנושיות. מה <BR>
שלא נדרש מהם זו השראה אלהית שתחול עליהם.      </P>
<P ALIGN="right">
אם כן, המינהל והשיפוט על-פי התורה נמסרים בידי <BR>
בני-אדם הפועלים בהתאם לידיעתם ולהבנתם את תורת <BR>
ה' ומתוך רצונם לקיים את התורה הזאת.           </P>
<P ALIGN="right"><FONT SIZE="-1">
 )מתוך הערות לפרשיות השבוע לפרופ' ישעיהו      <BR>
ליבוביץ' ז"ל(                                 </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
"בימים ההם, בזמן הזה"                         </h3>

<P ALIGN="right">
מספרים על הרב יהודה ליב מימון ז"ל, שר הדתות   <BR>
הראשון של מדינת ישראל, שרצה לחדש את הסנהדרין עם<BR>
קום המדינה. כאשר פנה בעניין זה אל דוד בן      <BR>
גוריון, הגיב ראש הממשלה דאז: הרי כתוב שהדיינים<BR>
בסנהדרין חייבים להיות בעלי תכונות נעלות, אז   <BR>
נניח שתמצא 70 איש שהם אנשי חיל, ואפילו אם תמצא<BR>
מהם יראי אלהים ואנשי אמת, אבל שונאי בצע?!     </P>
<P ALIGN="right">
על-כך הגיב הרב מימון: "בימינו, עבור כסף, תוכל <BR>
                                   "&hellip;להשיג הכל</P>

<P ALIGN="right"><HR WIDTH="95%" ALIGN=CENTER>
                                              </P>

<h3 ALIGN="right">
"עם סגולה &ndash; ממלכת כהנים וגוי קדוש"            </h3>

<P ALIGN="right">
'והייתם  לי  סגלה  מכל העמים':  אף על פי שכל  <BR>
המין האנושי  יקר  אצלי  מכל יתר הנמצאים השפלים,<BR>
 כי הוא  לבדו  המכוון  בהם,   כאמרם ז"ל )אבות(<BR>
'חביב אדם  שנברא  בצלם', מכל מקום אתם תהיו לי <BR>
סגולה מכולם.                                  </P>
<P ALIGN="right">
'כי לי כל הארץ':  וההבדל ביניכם בפחות ויתר    <BR>
הוא, כי אמנם  'לי  כל  הארץ'  וחסידי  אומות   <BR>
העולם  יקרים אצלי בלי ספק. )ספורנו שמות יט , ה(</P>
<P ALIGN="right">
</P>
<P ALIGN="right">
הייחוד של עם ישראל אינו עובדה, אלא משימה.     <BR>
ישראל אינה מציאות אלא תפקיד... עם ישראל אינו  <BR>
העם הנבחר, אלא מצווה להיות העם הנבחר. ומהי    <BR>
בחירתו? "אשר בחר בנו מכל העמים ונתן לנו את    <BR>
תורתו". אין לעם ישראל ייחוד של מהות, אלא ייחודו<BR>
בתביעה המוצגת לו.                             </P>
<P ALIGN="right">
אמנם עמדו עוררים על תפיסה זו, משום שלא היו    <BR>
מסוגלים לאמונה רמה זו. והראשון שערער עליה היה <BR>
קורח, שהכריז "כל העדה כולם קדושים" -- הייחוד של<BR>
עם ישראל הוא עובדה קיימת, הוא גוי קדוש מבחינת <BR>
מהותו. אולם 3 פסוקים לפני הצהרת קורח כתוב "למען<BR>
תזכרו ועשיתם את כל מצוותי והייתם קדושים" -- אין<BR>
אתם קדושים אלא נתבעים לקדושה.                 </P>
<P ALIGN="right"><FONT SIZE="-1">
)מתוך: 'אמונה, היסטוריה וערכים' לפרופ' ישעיהו <BR>
ליבוביץ' ז"ל(                                 </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
"אלהים אחרים"                                 </h3>
<P ALIGN="right">
'לא יהיה לך אלהים אחרים': וכי אלוהות הן? והלא <BR>
כבר  נאמר  'ונתון  את  אלהיהם  באש  כי  לא    <BR>
אלהים  המה'  ומה  תלמוד  לומר 'אלהים אחרים'?  <BR>
אלא שאחרים  קוראין  אותם  אלוהות.  דבר  אחר:  <BR>
'אלהים אחרים' שהם מאחרין הטובה מלבא לעולם. דבר<BR>
אחר: 'אלהים  אחרים'  שהם  עושין  את עובדיהם   <BR>
אחרים. דבר  אחר:  'אלהים  אחרים' שהם אחרים    <BR>
לעובדיהם וכן  הוא  אומר:  'והן יצעק אליו ולא  <BR>
יענה ומצרתו לא יושיענו' )ישעיהו מ"ז(          </P>
<P ALIGN="right"><FONT SIZE="-1">
 )מכילתא פרשת יתרו מסכת דבחדש פרשה ה(         </FONT></P><BR>

<P ALIGN="right">
'אל נא תקברני במצרים' למה? &hellip;שלא  יעשוני עבודה <BR>
זרה.                                          </P>
<P ALIGN="right"><FONT SIZE="-1">
 )ילקוט שמעוני בראשית פרק מז סימן קנו(        </FONT></P>
<BR>

<P ALIGN="right">
ונדבר  עתה  מן  הכעס.   הנה יש הרגזן שאמרו    <BR>
עליו: "כל הכועס כאילו עובד עבודה זרה", והוא   <BR>
הנכעס על כל  דבר  שיעשו נגד רצונו ומתמלא חימה, <BR>
עד שכבר לבו  בל  עמו  ועצתו  נבערה,   והנה  איש<BR>
 כזה כדאי להחריב  עולם  מלא  אם  יהיה  יכולת  <BR>
בידו,  כי אין השכל שולט בו כלל, והוא סר טעם ממש<BR>
ככל החיות הטורפות,   ועליו נאמר )איוב ח'(:    <BR>
"טורף נפשו באפו, הלמענך  תעזב  ארץ",   והוא קל<BR>
ודאי לעבור כל מיני עבירות  שבעולם  אם  חמתו   <BR>
תשיאהו להם,  כי כבר אין לו מניע אחר אלא כעסו, <BR>
ואל אשר יביאהו ילך.                           </P>
<P ALIGN="right"><FONT SIZE="-1">
)מסילת ישרים פרק יא בפרטי מדת הנקיות(         </FONT></P>
<BR>

<P ALIGN="right">
ויש בכלל העבודה הזרה הגדולה הגדולה המצויה היום<BR>
בעולם מציאות חזקה והיא: התכוונות כל המחשבות   <BR>
והעסקים לקיבוץ הממון והצלחת הנכסים, שהמה להם  <BR>
האלוהים האדירים, אשר עליהם אנו נשענים ובאמונתם<BR>
הם נסמכים ועל קדושת שמם הם מכחישים אלוה ממעל. <BR>
)מובא בשם "בעל העקדה" ע"י פרופ' נחמה ליבוביץ' <BR>
ז"ל בעיונים חדשים בספר שמות, עמ' 234(         </P>
<P ALIGN="right">
השמות מתחלפים, הריבוי קיים ועומד. תרבות       <BR>
וציביליזציה, עם ומדינה, לאום וגזע, אמנות ומדע,<BR>
כלכלה ומעמד &ndash; הנה לפניך סקירה בוודאי מקוצרת,  <BR>
בלתי שלימה של פנתאון האלים של בן זמננו. ומי   <BR>
יכחיש את מציאותם של אלים אלה?                 </P>
<P ALIGN="right">
ומעולם לא סגד "עובד אלילים " לאלילו ביתר      <BR>
  &hellip;הקרבה, ביתר אמונה, מאשר בן זמננו לאלים הנ"ל<BR>
ולכן קיימת המלחמה בלב האדם בין עבודת האחד לעבוד<BR>
הרבים עד היום, ותוצאתה של מלחמה זו אינה בטוחה. </P>
<P ALIGN="right"><FONT SIZE="-1">
      ,Franz Rosenzweig :Jehuda Halevi" :מתוך)<BR>
 תורגם ומובא ע"י פרופ' נחמה     &ndash; "Anmerkungen<BR>
ליבוביץ' ז"ל(                                 </FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

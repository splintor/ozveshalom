<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vayetze</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויצא </FONT><BR>
<FONT SIZE="3" COLOR="navy">גליון מס' 7 תשנ"ח</FONT>

 </p>


<DIV ALIGN=right>
<FONT COLOR="#000080" SIZE="3">הריבוי הופך לאחדות והמריבה ה"גשמית" לשלום בהשפעת<BR>
"הדבר השכלי"</FONT><BR>
התחילו )האבנים( מריבות זו עם זו, זאת אומרת:" עלי<BR>
יניח צדיק את ראשו" וזאת אומרת:"עלי יניח", מיד<BR>
עשאן הקב"ה אבן אחת וזהו שנא' ויקח את האבן אשר שם<BR>
מראשותיו.)רש"י בראשית כח,י"א(<BR>
ובשביל כך היה מריבה, כי היה כאן רבוי גשמיים הם<BR>
האבנים אשר הניח תחת מראשותיו, שזה אמר 'עלי יניח<BR>
צדיק את ראשו' כי הדבר השכלי יש בו אחדות ואין בו<BR>
רבוי, וכאן מפני רבוי האבנים היה מחלוקת. אבל בדבר<BR>
שהוא גשמי שייך שפיר רבוי. )גור אריה למהר"ל<BR>
מפראג, בראשית עמוד קנז(<BR>

<hR>

<H2>בריחה שהיתה לברית</H2>
<H3>שלמה פוקס</H3>

פרשתנו נפתחת ביציאתו של יעקב וכך מתואר מסעו של<BR>
יעקב אבינו בפסוק הראשון: "ויצא יעקב מבאר שבע,<BR>
וילך חרנה")בראשית כ"ח,י( ורש"י, בשם המדרש,<BR>
מפרש:"מגיד שיציאת צדיק מן המקום עושה רושם". בעת<BR>
שובו של יעקב ארצה, אומר לו ה':"קום עלה בית אל<BR>
ושב שם, ועשה שם מזבח לאל הנראה אליך בברחך מפני<BR>
עשו אחיך")בראשית ל"ה,א(. גם בהפטרה כותב הושע<BR>
הנביא:"ויברח יעקב שדה ארם") הושע י"ב, י"ג(,<BR>
כלומר יציאתו של יעקב מתוארת גם כבריחה.<BR>
כאשר מגיע זמנו של יעקב לעזוב את לבן, מספר יעקב<BR>
ללאה ורחל על ציוויו של מלאך האלוהים בחלום:"קום<BR>
צא מן הארץ הזאת ושוב אל ארץ מולדתך")בראשית ל"א,<BR>
י"ג( לעומת היענותו של יעקב לקריאה זו, בה<BR>
נאמר:"ויברח הוא וכל אשר לו")בראשית ל"א, כ"א(.<BR>
כאשר נדרש יעקב להתמודד עם עשיו ועם לבן, בפרשתנו,<BR>
הוא אינו מתמודד אתם , אלא בורח מהם ומהתמודדות<BR>
אתם.<BR>
<BR>
אולם, תוך כדי בריחתו מעשיו, עובר יעקב אבינו תהליך<BR>
של שינוי ומבין שהבריחה אינה הדרך הנכונה. בתחילת<BR>
דרכו, פוגש יעקב את הרועים, ליד הבאר, כאשר על פי<BR>
הבאר מונחת אבן גדולה האמורה למנוע מריבה בעת<BR>
חלוקת המים. בסיפור זה, לוקח יעקב אחריות ומחליט<BR>
לגול את האבן מעל פי הבאר ובדרך זו בוחר בהתמודדות<BR>
כדרך חיים. גם במפגש עם לבן, בוחר יעקב להתמודד עם<BR>
ערמומיותו של לבן, ואינו בורח. הוא מחליט לחיות עם<BR>
לאה ועם רחל וגם יוזם פתרונות שונים כאשר לבן,<BR>
בתחמנותו, מחליף את משכורתו "עשרת מונים". אמנם,<BR>
בשעת מבחן, כאשר מרגיש יעקב "שלבו של לבן איננו<BR>
עמו כתמול שלשום", נסוג הוא לדפוס הקודם ובורח הוא<BR>
פעם נוספת אך כאשר מצליח לבן להשיגו, נאלץ הוא<BR>
להתמודד עמו ולכרות עמו ברית.<BR>
בהמשך, תהפוך דרכו להיות דרך של התמודדות ודו-שיח,<BR>
במפגשיו עם המלאך ועם עשיו. בתקופת זמן זו ,<BR>
המשתרעת על פני עשרים שנה, קיימים שלושה סימני-דרך<BR>
חשובים: א. הבריחה מפני עשיו אחיו. ב. הפגיעה<BR>
ב"מקום" הן ביציאתו)"ויפגע במקום"( ושיחתו עם ה'<BR>
במקום זה, והן בשובו )"ויפגעו בו מלאכי אלוהים"(.<BR>
ג. ביציאתו לוקח יעקב את האבן ומקים מצבה, וכך גם<BR>
בכריתת הברית עם לבן, לוקח יעקב את האבן ומניחה<BR>
כמצבה.<BR>
<BR>
"פגיעתו" של יעקב "במקום", כלומר מפגשו המשמעותי עם<BR>
אלוהיו בחלום, מאפשרת לו להבין ש"אכן יש אלוהים<BR>
במקום הזה ואנוכי לא ידעתי" ולכן, בפרספקטיבה זו,<BR>
נועדה יציאתו של יעקב לכריתת הברית עם ה'. שיחתו<BR>
של יעקב עם ה' בבית אל מסתיימת בהבטחת ה':"כי לא<BR>
אעזבך עד אשר אם עשיתי את אשר דברתי לך". יעקב<BR>
יוצא ,אם כן, לדרכו בתחושה שה' הצליח דרכו ויהיה<BR>
עמו גם בעתיד. בריחתו מלבן מתחילה בקשר מחודש עם<BR>
ה' ובציוויו של ה' לשוב לארצו. בריחה זו מופסקת<BR>
כאשר לבן משיג את יעקב ומפגש מחודש זה של יעקב עם<BR>
לבן מסתיים בכריתת ברית.<BR>
ברית זו משנה את דפוס התמודדותו של יעקב וחז"ל<BR>
מפרשים את הברית הזו כברית הקיימת לדורות. בפרשתנו<BR>
נאמר:"עד הגל הזה ועדה המצבה, אם אני לא אעבור<BR>
אליך את הגל הזה ואם אתה לא תעבור אלי את הגל הזה<BR>
ואת המצבה הזאת לרעה")בראשית ל"א, נ"ב(<BR>
<BR>
פסוק זה נדרש במדרש תנחומא )דברים, פרשה ג'( על<BR>
מזמור ס' בתהילים : "למנצח על שושן עדות, מכתם<BR>
לדוד ללמד, בהצותו את ארם נהריים ואת ארם<BR>
צובה"-ולא היו עושים דבר אלא על פי הסנהדרין,<BR>
שנאמר:'למנצח על שושן עדות ':שושן אלו סנהדרין,<BR>
עדות, על שם התורה שנקראת עדות. מכתם , זה דוד<BR>
שנעשה מלך וקורא עצמו עני, תם שהלך בתמימות עם<BR>
קונו.ללמד,ללמד הדבר. אימתי? בהצותו את ארם נהריים<BR>
מהו ? כשהלך יואב להלחם עם ארם נהריים, יצאו<BR>
לקראתו ואמרו לו:'אתה מבני בניו של יעקב ואנו מבני<BR>
בניו של לבן, והרי התנאי שלהם קיים דכתיב<BR>
)ככתוב(:'עד הגל הזה'. כששמע יואב כך, חזר אצל דוד<BR>
ואמר לו:'מה אתה אומר? הרי תנאי שבועת יעקב ! מיד,<BR>
הושיבו סנהדרין -שושן עדות ללמד- למדוהו ואמרו<BR>
לו:'באמת כך היה התנאי אלא שהם עברו תחילה, בלעם<BR>
הרשע לא כך אמר:'מן ארם ינחני בלק מלך מואב')במדבר<BR>
כ"ג(, וכושן רשעתים לא שעבד בנו שנאמר:'ויעבדו בני<BR>
ישראל את כושן רשעתים')שופטים ג'(. הם הרשיעו<BR>
עלינו שתי רשעות, כיון שהורו להם הסנהדרין כך, חזר<BR>
עליהם והרגם....."<BR>
המדרש מבין, אפוא, שכריתת הברית בין לבן ויעקב היתה<BR>
לדורות ולכן חייבה באופן עקרוני את צבאו של דוד.<BR>
<BR>
התלמוד הירושלמי )במסכת ראש השנה,פ,א, ה"א( מביא את<BR>
דעתו של רבי יודן:"ר' יודן בי ר' שלום כתיב:'כי<BR>
ששת חדשים ישב שם יואב וכל ישראל')מלכים א; י"א,<BR>
ט"ז(: אמר לו הקב"ה אני אמרתי לך:'אל תתגרו<BR>
בם')דברים ב'(ובקשת להתגרות בם, חייך שאינן נימנין<BR>
לך". ר' יודן מתייחס למלחמת דוד בארם ובאדום<BR>
)שמואל א,ח( וטוען שדוד ביקש להתגרות בהם ומפני<BR>
שנאמר שם שה' היה עמו, ובמלחמתו זו הוא יצא נגד<BR>
דברי ה' לא להתגרות בבני אדום, לא יימנו ששת<BR>
החודשים הללו במניין מלכות דוד.<BR>
<BR>
הרמב"ן, בהשגותיו על ספר המצוות לרמב"ם, מביא אגדה<BR>
זו ואומר:"והנה הסנהדרין ואדוננו דוד לא אמרו<BR>
ליואב שאין המצוות ההן לדורות, אלא באו בטענות שהם<BR>
פרצו את הגדר תחילה". וכן מסביר הרמב"ן שהאסור היה<BR>
רק על לקיחת ארצם אך לא חל על האפשרות לזנב בהם את<BR>
הנחשלים. והרמב"ן, בסוף דבריו, מציין את הירושלמי<BR>
ואומר:"עם כל זה ההיתר שלימד הסנהדרין מן פריצת<BR>
הגדר תחילה )על ידי מואב, אדום וארם( נענש עליהם.<BR>
והקרוב, מפני שעשה בהם נקמה יותר מדאי, כי בהכרותו<BR>
כל זכר מהם, אבד זכרם, וכאילו נלקחה נחלתם מהם."<BR>
חז"ל ראו בברית זו, התקפה לעולם, דרך שאין לסור<BR>
ממנה ולכן מצאו פגם בהפרתה , שנים מאוחר יותר, על<BR>
ידי צבאו של דוד. אמנם, גם הצד השני הפר את הברית,<BR>
אך אין עובדה זו פוגעת בעובדה שברית זו נכרתה<BR>
לדורות. ר' יודן בירושלמי מרחיק לכת וטוען שדוד<BR>
נענש על מעשיו.<BR>
אף אבני הארץ חלק מהברית: האבן שהופכת למצבה בבית<BR>
אל, דרך האבן שעל פי הבאר, עד לאבן שהפכה גלעד,<BR>
עדות לברית עם לבן. וכלשונו של יהודה עמיחי, בשירו<BR>
"שיר זמני":<BR>
<BR>
"זורקים את הארץ האחד על השני, אבל הארץ תמיד נופלת<BR>
בחזרה על הארץ. היש עוד בארץ אבן שלא זרקו אותה<BR>
ולא בנו בה ולא הפכו אותה ולא גלגלו אותה ולא גלו<BR>
אותה זרקו הבל, זרקו את האין, עד שיתעייפו הידיים<BR>
ותתעייף המלחמה ויתעייף אפילו השלום ויהיה."<BR>
<BR>
המקום הפיזי הופך להיות "מקום" רוחני, שותפות עם<BR>
"המקום"-ה'. האבן המסמלת את הברית בין יעקב לה' או<BR>
בין הרועים )האבן שעל פי הבאר( הופכת לברית דורות<BR>
בין בני בניו של יעקב לבין בני בניו של לבן.<BR>
עלינו לזכור שברית זו קיימת לעד. ברית זו שהיא<BR>
בחירה, היא דרך ההתמודדות ולא בריחה מהתמודדות.<BR>
<BR>
<FONT SIZE="-1">.שלמה פוקס הוא מנהל מכון "נסיעה" בישראל<BR>
</FONT>

<hR>

<H4>הצדיק לוחם למען הצדק ללא הבחנה</H4>
הן עוד היום גדול": הצדיק ימאס את העול גם כן אל<BR>
הנכרים, כאמרו: " תועבת צדיקים איש עול")משלי<BR>
כט,כז( )ספורנו בראשית כט, ז(<BR>

<hR>

<FONT COLOR="#000080" SIZE="3">כל מסע יכול להתדרדר, לכן יש להתפלל על דבקותו ביעד<BR>
המקורי</FONT><BR>
רבי אבהו אמר:" אם יהיה אלהים עמדי ושמרני בדרך הזה<BR>
אשר אנכי הולך"- מלשון הרע- היך מה דאת אמר )כפי<BR>
שנאמר(: "וידרכו את לשונם קשתם שקר")ירמיה ט(,<BR>
"ונתן לי לחם לאכול" מגילוי עריות,כפי שכתוב:"ולא<BR>
ידע אתו מאומה כי אם הלחם אשר הוא אוכל")בראשית<BR>
לט( , לשון נקי."ושבתי בשלום אל בית אבי" משפיכות<BR>
דמים." והיה ה' לי לאלהים"- מעבודת כוכבים.<BR>
)בראשית רבה,פרשה ע( . זאת אומרת, שיעקב איננו<BR>
מבקש סיפוק צרכיו, אלא הוא מבקש שיעזור לו ה'<BR>
שיעשה את חובתו, שימנע ממנו לשון הרע ושפיכות-דמים<BR>
וגילוי עריות ועבודה זרה. הנדר הזה הוא התחייבות<BR>
דתית- אמונית גדולה מאד ואיננו בקשה למתן שכר.<BR>
)מתוך הערות לפרשיות השבוע לפרופ' ישעיהו ליבוביץ<BR>
ז"ל(<BR>

<hR>

<H4>עליה לצורך ירידה לצורך עליה</H4>
"והנה מלאכי אלהים עולים ויורדים בו")בראשית כח,יב(<BR>
הם הנביאים, ומה טוב אמרו'עולים ויורדים', העליה<BR>
קודמת לירידה, כי אחר העליה וההגעה אל מעלות<BR>
ידועות מן 'הסולם', תהיה הירידה במה שנאצל עליו מן<BR>
המצווה להנהגת אנשי הארץ ולימודם, אשר בעבור זה<BR>
כינה בירידה.)מורה הנבוכים לרמב"ם, א, טו(<BR>
</DIV>














<P ALIGN="center">

</P>

</body></html>

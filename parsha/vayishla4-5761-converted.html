<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayishlach</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת וישלח</FONT><BR>
<FONT SIZE="3" COLOR="navy">גליון מס' 165 תשס"א</FONT><BR>

 </p>


<P ALIGN="RIGHT">
<B><FONT SIZE="+1">ויותר  יעקב  לבדו' - אמר רבי אלעזר: שנשתייר   על  פכין'<BR>
 קטנים,  מכאן  לצדיקים  שחביב עליהם  ממונם  יותר  מגופם.</P>
<P ALIGN="RIGHT">
וכל  כך למה? לפי שאין פושטין  ידיהן  בגזל. )בבלי חולין<BR>
צא, ע"א(</FONT></B></P>

<h3 ALIGN="RIGHT">
"לבדו": מתוך אחריות לילדיו או נטוש?</h3>
<P ALIGN="RIGHT">
'ויותר  יעקב  לבדו':   דרשו רבותינו ז"ל לכדו קרי ביה,<BR>
מלמד  שחזר  על  פכין  קטנים,   ללמד  שממונם של צדיקים<BR>
חביב עליהם כדי שיתרחקו מן הגזל, כך פירש רש"י  ז"ל.  <BR>
והכוונה כדי שלא יסתכנו הבנים הקטנים בדרך  אם  לא  ישתו, <BR>
 ולכך שם עצמו בסכנה לחזור, והמקטרג נזדווג לו מיד. )רבינו<BR>
בחיי בראשית לב, כה(</P>
<P ALIGN="RIGHT">
'על  כן  לא יאכלו בני ישראל את גיד הנשה': כמו והוא לא<BR>
כן ידמה,  כלומר בדין הוא  שיש  לקנוס  ולענוש  בני  ישראל<BR>
 מאכילת גיד הנשה,  שהניחו את אביהם הולך יחידי כדכתיב<BR>
'ויותר יעקב   לבדו'.    והן  היו  גבורים  והיה  להם <BR>
להמתין אביהם  ולסייעו  אם  יצטרך,  והם  לא  עשו  לו לויה<BR>
והוזק  על  ידם,  ומכאן  ואילך  יהיה  להם לזכר ויהיו<BR>
זריזים במצות לויה ולכך ליוה יעקב את יוסף. )חזקוני בראשית<BR>
לב , לג(</P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
אח, אחר ואויב</h2>
<h3 ALIGN="RIGHT">
דבורה גריינימן</h3>
<P ALIGN="RIGHT">
כאשר מתעמתים שני צדדים, האם עלייתו של האחד כרוכה  בהכרח<BR>
בירידתו של השני? האם ייתכן ביחסי אנוש, ובייחוד ביחסים<BR>
בין קבוצות, מצב שבו שני צדדים יריבים מתרווחים ומתאזנים<BR>
מבלי שאחד מהם ינצח והשני יובס?</P>
<P ALIGN="RIGHT">
במדרש במדבר רבה לפרשת מטות )כב, ח( מופיע קטע שלפיו ניתן<BR>
להבין שהקב"ה עצמו מסדר את העולם כך שהתגברותו של האחד בא<BR>
תדיר על חשבונו של האחר:</P>
<P ALIGN="RIGHT">
זה שאמר הכתוב: "וכן חנה אומרת: "ה' ממית ומחיה, מוריד<BR>
שאול ויעל. ה' מוריש ומעשיר, משפיל אף מרומם" )שמ"א ב,<BR>
ו-ז(. מה "אף מרומם"? באף שהוא מביא לזה, מרומם את זה.</P>
<P ALIGN="RIGHT">
בעל המדרש מוסיף דוגמה לדבריו:</P>
<P ALIGN="RIGHT">
לכך נאמר: "כי אלקים שופט זה ישפיל וזה ירים" )תה' עה,<BR>
ח(. תדע לך, כשביקש שיעשירו בני ראובן ובני גד, הפיל את<BR>
המדינים לבני ישראל ... הא שהשפיל הקב"ה את המדינים ורומם את<BR>
ישראל.</P>
<P ALIGN="RIGHT">
גם אחים יריבים כרוכים יחד במספר הקשרים, שבהם היחסים<BR>
ביניהם אינם יציבים. למשל, בסוף ספר בראשית, מברך יעקב את<BR>
יוסף בלשון </P>
<P ALIGN="RIGHT">
"ויאמר ישראל ליוסף ... ואני נתתי לך שכם אחד על אחיך אשר<BR>
לקחתי מיד האמורי בחרבי ובקשתי." )בראשית מח, כב(</P>
<P ALIGN="RIGHT">
יתרונו של יוסף על אחיו מתבטא כאן בכך שהוא זוכה ל"שכם<BR>
אחד" עליהם. אבן עזרא ורש"י מסבירים שלמילה "שכם" בפסוק זה<BR>
שתי הוראות אפשריות. הראשונה היא "שכם ממש": העיר עצמה -<BR>
שאחיו של יוסף ביזו אותה, כפי שמתואר בפרשתנו - הצטרפה<BR>
לנחלת בניו של יוסף אחרי כיבוש הארץ. ההוראה השניה היא<BR>
"חלק" - התייחסות לנחלה הכפולה שלה זכה יוסף, כאשר יעקב<BR>
אימץ את שני בניו. בדרך זו העביר יעקב כביכול ליוסף את<BR>
הבכורה, הזכות לשני חלקים בירושת אביו, שאותה הוציא בעורמה<BR>
מעשיו. במילה "שכם", אם כן, מתבטאים הן קנאותם של האחים<BR>
יעקב ועשיו הן סכסוך הדמים של יעקב ובניו עם יושבי הארץ<BR>
האחרים.</P>
<P ALIGN="RIGHT">
האם היריבות הזאת - בין אח לאח, ובין ישראל לאויביו - היא<BR>
נצחית? על כך ברצוני להקשות ממדרש אחר מן הספרי לפרשת<BR>
שופטים:</P>
<P ALIGN="RIGHT">
"ואמר אליהם "שמע ישראל אתם קרבים היום למלחמה על<BR>
אויביכם" - ולא על אחיכם, לא יהודה על שמעון ולא שמעון על<BR>
יהודה, שאם תפלו בידם ירחמו עליהם. ... ולא כעניין שנאמר<BR>
"וישבו בני ישראל מאחיהם מאתיים אלף נשים בנים ובנות. ושם<BR>
היה נביא לה', עודד שמו, ויצא לפני הצבא הבא לשמרון ויאמר<BR>
להם, 'הנה בחמת ה' אלקי אבותיכם על יהודה נתנם בידכם<BR>
ותהרגו בם בזעף, עד השמיים הגיע. ועתה בני יהודה ובני<BR>
ירושלם ... שמעוני והשיבו השביה אשר שביתם מאחיכם' ... ויקומו<BR>
האנשים אשר נקבו בשמות ויחזיקו בשביה וכל מערומיהם הלבישו<BR>
מן השלל וילבישום וינעילום יאכילום וישקום ויסוכום וינהלום<BR>
בחמרים לכל כושל ויביאום יריחו עיר התמרים אצל אחיהם<BR>
וישובו שמרון"  ]דהי"ב, כח, ח-טו[</P>
<P ALIGN="RIGHT">
מסתבר, אם כן, שהיחס כלפי אח, גם בעת יריבות, אינו דומה<BR>
ליחס כלפי אויב: את האויב שנוצח יש להשמיד; את האח שנו?צח<BR>
יש לשקם ולהביא חזרה למצב של איזון אתך.</P>
<P ALIGN="RIGHT">
ומה אכן קורה ביחס בין האחים בראשית פרשתנו? לקראת פגישתו<BR>
החוזרת והבלתי נמנעת עם עשיו, נאמר לגבי יעקב: "וירא יעקב<BR>
מאוד וייצר לו." לפי מדרש בראשית רבה )עו, ב(, פחד יעקב<BR>
בדיוק מכך שהתגברותו של אח אחד במפגש זה יהיה אסונו של<BR>
השני:</P>
<P ALIGN="RIGHT">
"אמר ר' יהודה בר' אלעאי: ... "וירא", שלא יהרוג; "וייצר<BR>
לו", שלא ייהרג - אמר: אם הוא מתגבר עלי, הורגני, ואם אני<BR>
מתגבר עליו, אני הורגו."</P>
<P ALIGN="RIGHT">
ואולם, לא כך היה הדבר, ועל כך נותן הרמב"ן את ההסבר הבא:</P>
<P ALIGN="RIGHT">
"כי השלוחים הכירו בו שנאה, אמרו באנו אל אחיך אל עשו,<BR>
אתה נוהג בו כאח והוא נוהג עמך כעשו. אבל בסוף כאשר ראה<BR>
הכבוד הגדול שעשה לו יעקב ואשר הפיל עצמו לפניו, שהשתחווה<BR>
ארצה שבע פעמים מרחוק עד גשתו אליו, נכמרו רחמיו, וחשב כי<BR>
הוא מודה בבכירתו וגדולתו עליו ... והתנחם בזה כי הלבבות לה'<BR>
המה, לכל אשר יחפוץ יטה אותם."</P>
<P ALIGN="RIGHT">
לכתחילה, יעקב התעקש לראות בעשיו אח, בעוד עשיו ראה בו<BR>
אחר ואויב. ואולם, עשיו פירש את התנהגותו של יעקב כלפיו<BR>
כהכרה בעוול שעשה לו, והבנה זו הביא לחיבוק בין שני אחים<BR>
ולאיזון ופיוס ביניהם - כעין האיזון שהושג בסוף הפרשה<BR>
הקודמת, פרשת ויצא, בין יעקב ללבן, כאשר כל אחד מהם הקשיב<BR>
לטענותיו של השני כלפיו, והם הסכימו להיפרד לשלום ולחיות<BR>
בשלום זה לצד זה.</P>
<P ALIGN="RIGHT">
נרמז כאן פירוש נוסף להופעת האיש המסתורי בין שתי הפרשיות<BR>
- זו של הפגישה האחרונה בין יעקב ולבן, וזו של הפגישה<BR>
החוזרת של יעקב עם עשיו - האיש שיעקב נאבק אתו עד עלות<BR>
השחר. מהמאבק הזה לא יצא מנצח ברור; יריבו של יעקב אמנם לא<BR>
הצליח להתגבר עליו, אבל הוא פגע בו, ויעקב נאלץ לשחררו.<BR>
בכך הסתמנה התבגרותו הרוחנית של יעקב, כאשר הוא הבין שהדרך<BR>
לשגשוג במולדתו אינה כרוכה בניצחון מוחלט על יריביו/אחיו,<BR>
אלא בהכרה בהם והיפרדות מעליהם.</P>
<P ALIGN="RIGHT">
בדיון ביחסו של אברהם ליריבות בין שרה והגר, יצחק<BR>
וישמעאל, מביאה אביבה גוטליב זורנברג מדרש שממשיל את שני<BR>
הנערים לשני עצים הכרוכים זה בזה, כך שהמתת האחד יביא<BR>
בהכרח להמתת השני. גוטליב זורנברג מנגיד ראיה זו, התופסת<BR>
את מורכבות היחסים בין השניים, לראייתה ה"אנליטית" של שרה,<BR>
שרואה את פתרון הסכסוך בין האחים בהבחנה חדה בין השנים,<BR>
וכתוצאה מכך בהפרדתם זה מזה. שתי התפיסות מתקיימות<BR>
בו-זמנית, בדמותם של אברהם - האב שאינו מבחין באופן מוחלט<BR>
בין שני בניו - ושרה, אם הבן היחיד, הקנאית לביטחונו<BR>
ושגשוגו של בנה. )אביבה גוטליב זורנברג, ראשית התשוקה, ניו<BR>
יורק 1995, עמ' 134-137(</P>
<P ALIGN="RIGHT">
גם ההבחנה בין אויב לאח - או אם תרצו, בין אח לאחר -<BR>
נזילה. בהתייחסות לפרשתנו, הבחינו חז"ל בקושי מסוים באבחנה<BR>
החדה בין יעקב ועשיו, וכתוצאה מכך בין ישראל לעמים. בגמרא<BR>
בסנהדרין צח ע"ב, מובא פירוש נוסף לפסוק שהבאנו לעיל,<BR>
"ויירא יעקב מאוד וייצר לו."</P>
<P ALIGN="RIGHT">
"דרבי יעקב בר אידי רמי: כתיב "והנה אנכי עמך ושמרתיך בכל<BR>
אשר תלך", וכתיב "ויירא יעקב מאוד וייצר לו" - שהיה מתיירא<BR>
שמא יגרום החטא. כדתניא: "עד יעבור עמך ה'" - זו ביאה<BR>
ראשונה ]של עם ישראל לא"י בימי יהושע[; "עד יעבור עם זו<BR>
קנית" - זו ביאה שניה ]החזרה לא"י מגלות בבל[. אמור מעתה:<BR>
ראויים היו ישראל לעשות להם נס בביאה שניה כביאה ראשונה,<BR>
אלא שגרם החטא."</P>
<P ALIGN="RIGHT">
מדרש זה בא בהקשר של דיון בחבלי המשיח, אשר יפגעו, לטענתם<BR>
של המתדיינים, בעם ישראל ובגויים כאחת, כיוון שחטאיהם של<BR>
ישראל יביאו למצב שבו יתקשה הקב"ה להבחין ביניהם. כפי<BR>
שמסופר בהמשך אותו עמוד, במדרש לפסוק מס' ירמיהו )ל, ב(:</P>
<P ALIGN="RIGHT">
ומאי "ונהפכו כל פנים לירקון"? אמר רבי יוחנן: פמליא של<BR>
מעלה ופמליא של מטה ]כלומר, לפי הסברו של הרב שטיינזלץ, גם<BR>
בני מרום וגם בני ישראל יצטערו באותה שעה[. בשעה שאמר<BR>
הקב"ה: הללו מעשה ידי והללו מעשה ידי, היאך אאבד אלו מפני<BR>
אלו?</P>
<P ALIGN="RIGHT">
"שרו של עשיו" ו"שרו של יעקב" - שני היריבים במאבק עד<BR>
עלות השחר, לפי חלק מהפירושים - אינם ישויות קבועות ובלתי<BR>
משתנות. ככל שעובר הזמן, הם נעשים יותר ויותר קרובים ובלתי<BR>
נבדלים אלה מאלה, ופני הדברים הולכים ונעשים מורכבים ולא<BR>
ברורים.</P>
<P ALIGN="RIGHT">
לאמור: האיזון המסתמן בין יעקב ועשיו מתבטא, מחד, בהכרה<BR>
הדדית בכבודו ובחוסנו של השני, ובהסכמה לחיות בפיוס<BR>
ובנפרד; ומאידך, בהכרה בדמיון ההולך וגובר ביניהם<BR>
ובמורכבות היחסים, שאינה מאפשרת אבחנות ברורות ונקיות.</P>
<P ALIGN="RIGHT">
ההכרה באיזון מורכב זה והשאיפה אליו הן המאפיינים של<BR>
תהליכי הפיוס בין יריבים. יחס זה מזכיר את הסבך, זה שנאחז<BR>
בו הראם בפרשת העקידה, שהתיאולוגית רחל אדלר מזכירה אותו<BR>
בדיון ביחסים המשתנים בין גברים ונשים ובין גבריות ונשיות<BR>
במסורת ישראל. גם כאשר אנחנו דנים ביחסים בינינו לבין<BR>
שכינינו, היריבים האינטימיים שלנו, אנחנו נכנסים לסבך שבו<BR>
ההבדלים החדים בין ה"אני" וה"אחר" מסתבכים ומתעמעמים בעפר<BR>
שאנו מעלים ברגלינו תוך כדי המאבק, כלשונו של רש"י.  אבל<BR>
בסבך טמונה גם תקוותנו לפיוס ולהנחת החרב והקשת. אם נשכיל<BR>
להמיר את אלה בחכמה ובתפילה, כפירושו של רשי"י )ע"פ המדרש(<BR>
לפסוק בפרשת ויחי, אולי עוד נוכל להשיג את האיזון המבוקש. </P>
<P ALIGN="RIGHT">
דבר תורה זה פורסם ב"ידיעון" של קהילת ידידיה בירושלים </P>

<P ALIGN="RIGHT">
<I><FONT SIZE="-1">דבורה גריינימן עורכת את כתב העת "נשים" ללימודי האישה<BR>
והמגדר ביהדות. היא עורכת באקדמיה הלאומית למדעים ועוסקת<BR>
בתרגום ובכתיבה.</P>
</FONT></I><P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"וישקהו": האם תיתכן אהבה אמיתית בין עשו ליעקב?</h3>
<P ALIGN="RIGHT">
'וישקהו':   נקוד  עליו ; ויש חולקין בדבר הזה בברייתא<BR>
דספרי; יש שדרשו נקודה זו לומר שלא נשקו בכל לבו )ב"ר( -<BR>
אמר רבי שמעון  בן  יוחאי: הלכה היא, בידוע שעשו שונא<BR>
ליעקב,  אלא שנכמרו רחמיו באותה שעה ונשקו בכל לבו )ב"ר( .<BR>
)רש"י בראשית לג , ד(</P>
<P ALIGN="RIGHT">
"ויבכו": שניהם בכו, בא ללמד שגם יעקב נתעורר עליו לשעה<BR>
זו אהבה לעשו. וכן לדורות, בשעה שזרע עשו מתעוררים ברוח<BR>
טהרה להכיר את זרע ישראל ומעלתם, אז גם אנחנו מתעוררים <BR>
להכיר את עשו כי אחינו הוא, וכמו שרבי היה אוהב אמיתי<BR>
לאנטונינוס וכן הרבה. )העמק דבר לבראשית לג, ד(</P>
<P ALIGN="RIGHT">
...אכן, רגש אנושי טהור בקע מלבו של עשו; עדות לכך - המלה<BR>
האחת: "ויבכו". יכולה חנופה להביא לידי נשיקה, אך לא לידי<BR>
דמעות, הפורצות ברגעים כאלה. "בכה" קרוב ל"בקע", "פקח";<BR>
הדמעות בוקעות מעומק נשמת האדם. נשיקה זו ודמעות אלה מראות<BR>
גם את עשו כבן בנו של אברהם. מן המנמנע שעשו היה רק פרא<BR>
איש ציד, שאם לא כן, היאך עלה בידו להשתלט על כל התפתחות<BR>
האנושות. החרב הערטילאית, הכוח הגס לבדו, לא יכשירו לכך.<BR>
אך גם עשו יניח קמעא קמעא את החרב מידיו, יותר ויותר הוא<BR>
יתן מקום לאנושיות. ודוקא כלפי יעקב תינתן בידו הזדמנות<BR>
להראות, באיזו מידה גברה בלבו תורת האנושיות. בשעה שהחזק<BR>
מכבד את זכויות החזק, אין כאן אלא פקחות. אך בשעה שהחזק,<BR>
כדוגמת עשו כאן, נופל על צאורי החלש, ומשליך מידיו את חרב<BR>
התוקפנות - רק אז מתגלה שצדק ואנושיות ניצחו בלבו. )הרש"ר<BR>
הירש שם, שם(</P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

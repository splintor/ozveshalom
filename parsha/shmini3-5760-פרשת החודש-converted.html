<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת שמיני</FONT><BR>
<FONT SIZE=+3 color="Navy">פרשת החודש</FONT><BR>
<FONT SIZE="3" COLOR="navy">גליון מס' 128 תש"ס</FONT><BR>


 </p>

<P ALIGN="RIGHT">
<B>     .'ותצא אש מלפני ה' ותאכל אותם וימתו לפני ה<BR>
)ויקרא י, ב(                                   </B></P>
<h3 ALIGN="RIGHT">
אש זרה                                         </h3>
<P ALIGN="RIGHT">
הנה זו הנקודה המבדילה בין יהדות לאליליות;      <BR>
האליליות מבקשת לשעבד את האל בקרבן - למען יעשה את<BR>
רצון האדם; ואילו אשי ישראל משעבדים את האדם     <BR>
לעבודת ה' - למען יקבל על עצמו את עול מצוותיו.  <BR>
משום כך כל הקרבנות עשויים על-פי מתכונת של מצוה;<BR>
והמקריב נודר לעשות את המצוה נר לרגליו. משום כך <BR>
קרבנות הבדויים מלב אדם חותרים תחת אותה אמת,    <BR>
שהקרבן בא לתת לה ביטוי; הם משליטים סובייקטיביות<BR>
שרירותית - תחת השמיעה בקול ה' וקבלת עול מצוותיו.<BR>
)מתוך פירוש הרש"ר הירש על  ויקרא י, ב(         </P>
<P ALIGN="RIGHT">
'וימת נדב ואביהוא לפני ה' בהקריבם  אש  זרה'    <BR>
)במדבר  ג, ד(:                                 </P>
<P ALIGN="RIGHT">
אמר רבי יוחנן: וכי לפני  ה' מתו?  אלא, מלמד    <BR>
שהוא קשה לפני הקדוש ברוך  הוא  בשעה  שבניהם  של<BR>
צדיקים מסתלקין מן העולם  בחייהם. ) תנחומא אחרי <BR>
מות סימן ו(                                    </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
שבת פרשת "החודש" - "קול דודי הנה זה בא"        </h2>
<h3 ALIGN="RIGHT">
תמר קדרי                                       </h3>

<P ALIGN="RIGHT">
הקריאה המיוחדת בארבע פרשיות המצוינות: שקלים,   <BR>
זכור, פרה והחודש, היא מסורת עתיקה שנתגבשה בתקופה<BR>
מוקדמת ונזכרת כבר במשנה ובתוספתא: "ראש חדש אדר <BR>
שחל להיות בשבת קורין בפרשת שקלים...בשניה זכור, <BR>
בשלישית פרה אדומה, ברביעית החדש הזה לכם" )מגילה<BR>
ג, ד(. זמן קריאתה של פרשת "החודש", אותה אנו    <BR>
מציינים השבת, נקבע על פי לוח השנה: "איזו היא שבת<BR>
רביעית? כל שראש חדש ניסן חל להיות בתוכה" )תוספתא<BR>
מגילה ג,  ה"ד(.                                </P>
<P ALIGN="RIGHT">
בשורות הבאות ננסה לבחון מהם התכנים שנתלוו לשבת <BR>
פרשת "החודש" בארץ ישראל בתקופת התנאים והאמוראים.<BR>
לצורך מטרה זו נעיין בחטיבה מדרשית מפסיקתא דרב  <BR>
כהנא, המוקדשת לפרשת "החודש":                   </P>
<P ALIGN="RIGHT">
"קול דודי הנה זה בא מדלג על ההרים מקפץ על      <BR>
הגבעות" )שיר השירים ב, ח(. ר' יהודה ור' נחמיה  <BR>
ורבנין. ר' יהודה אומר "קול דודי הנה זה בא" זה  <BR>
משה בשעה שבא משה ואמר לישראל בחדש הזה אתם      <BR>
נגאלין. אמרו לו: רבינו משה, היאך אנו נגאלין, לא<BR>
כך אמר הקב"ה לאבינו אברהם "ועבדום וענו אותם ארבע<BR>
מאות שנה" והלא אין בידינו אלא מאתים ועשר? אמר  <BR>
להם: הואיל והוא חפץ בגאולתכם אינו מביט         <BR>
בחשבונותיכם, אלא "מדלג על ההרים מקפץ על הגבעות"<BR>
מדלג על הקיצים ועל החשבונות ועל העיבורים, ובחדש<BR>
הזה אתם נגאלין "החדש הזה לכם ראש חדשים" )שמות  <BR>
יב, ב(  )פסיקתא דרב כהנא ה, ז(                 </P>
<P ALIGN="RIGHT">
   יחידה זו היא הראשונה מבין שלוש פתירות       <BR>
המביאות דברי תנאים בני הדור הרביעי: ר' יהודה, ר'<BR>
נחמיה ורבנין. שלוש הפתירות בנויות בדגם זהה     <BR>
ועוסקות במשה המודיע לישראל על גאולתם ממצרים. על<BR>
פי רבי  יהודה, בני ישראל מקטרגים על עצמם וטוענים<BR>
כי עדיין לא הגיעה עת הגאולה כיוון שעדיין לא    <BR>
הסתיימה תקופת השעבוד עליה נתבשר אברהם בברית בין<BR>
הבתרים. בשתי הפתירות הבאות של ר' נחמיה ושל רבנין<BR>
מעלים ישראל טענות נוספות: הם אינם ראויים להיגאל<BR>
שכן הם מלאים ב"טנופת עבודה זרה" וגם כי אין בידם<BR>
"מעשים טובים". תשובתו של משה בכל שלש הפתירות היא<BR>
זהה. הקב"ה יכול לדלג על כל המכשולים "הואיל והוא<BR>
חפץ בגאולתכם".                                 </P>
<P ALIGN="RIGHT">
   ההפתעה באה בפתירה הרביעית והאחרונה, השוברת  <BR>
את הדגם של העיסוק בגאולת מצרים שחזר שלוש פעמים <BR>
ועוברת לעסוק באירוע אחר שעדיין לא התרחש, בהופעתו<BR>
של המשיח:                                      </P>
<P ALIGN="RIGHT">
"ר' יודן בשם ר' ליעזר בנו של ר' יוסי הגלילי ר' <BR>
חונה בשם ר' ליעזר בן יעקב "קול דודי הנה זה בא" <BR>
זה מלך המשיח בשעה שהוא בא ואומר לישראל בחדש הזה<BR>
אתם נגאלין הם אומרים לו: רבינו מלך המשיח, היאך <BR>
אנו נגאלין? לא כך אמר הקב"ה שהוא משעבדינו בשבעים<BR>
אומות? והוא משיבן שתי תשובות ואומר להם: אחד מכם<BR>
גלה לברבריה ואחד מכם לסרמטיה כגון שגליתם כולכם.<BR>
ולא עוד אלא שהמלכות הרשעה הזאת מכתיבת טירונין  <BR>
מכל אומה ואומה, כותי אחד בא ומשעבד כגון ששיעבדה<BR>
כל אומתו, כושי אחד בא ומשעבד כגון ששיעבדה כל   <BR>
אומתו, ובחדש הזה אתם נגאלין, החדש הזה לכם ראש  <BR>
חדשים )שמות יב, ב(.                             <BR>
                                       )פסיקתא <BR>
דרב כהנא, שם(                                  </P>
<P ALIGN="RIGHT">
שלוש הפתירות הראשונות מדגישות באופנים שונים את <BR>
הרעיון כי גאולת מצרים התרחשה טרם זמנה. תבנית זו<BR>
יוצרת ציפייה כי גם בעתיד הקב"ה לא ימצה עמנו את <BR>
מלוא עומק הדין ויקצר את תקופת שיעבוד מלכויות,  <BR>
כפי שכבר עשה בעבר. הדילוג המיוחל מומחש בפתירה  <BR>
האחרונה גם באמצעות "דילוג" על סוף הפסוק ועל    <BR>
פתרונו. כשם שהדרשן אינו פותר את הפסוק עד תומו, <BR>
כן הקב"ה ידלג ויקצר את משך הגלות האחרונה.      </P>

<P ALIGN="RIGHT">
יחידה מדרשית זו, מציגה קשת של דעות שהיו קיימות <BR>
בקרב חכמים בשאלה מהי עת הגאולה. הפתירה הראשונה <BR>
מציגה עמדה כי אורך הגלות הוא דבר שנקבע מראש.   <BR>
הגאולה תבוא במועד קבוע שאינו תלוי במצבם הרוחני <BR>
של ישראל. לעומת הפתירות האחרות המציגות את אורך <BR>
השעבוד כדבר גמיש, שיכול להתארך או להתקצר בהתחשב<BR>
בגורמים שונים כגון: מצבו הדתי של העם, מכסת     <BR>
הצדיקים או התנהגות של האומות. ייחודה של הדרשה  <BR>
שלפנינו בכך שהיא מתייחסת אל כל העמדות הללו כאל <BR>
מכלול אחד, ושולחת נחמה אחת לכולם. בין אם מדובר <BR>
במחשבי קיצים ובין אם במתקני דרכים, רחמיו של    <BR>
הקב"ה יגברו, הגאולה תבוא בהפתעה ותקדים את      <BR>
"זמנה".                                        </P>
<P ALIGN="RIGHT">
   השוואת הגאולה העתידית לגאולת מצרים מביעה    <BR>
כבדרך אגב עמדה ברורה בשאלה נוספת בה נחלקו      <BR>
התנאים, בשאלה באיזה חודש תבוא הגאולה:          </P>
<P ALIGN="RIGHT">
 "תניא רבי אליעזר אומר: בתשרי נברא העולם...בראש<BR>
השנה בטלה עבודה מאבותינו במצרים, בניסן נגאלו   <BR>
בתשרי עתידים ליגאל. רבי יהושע אומר: בניסן נברא <BR>
העולם... בראש השנה בטלה עבודה מאבותינו במצרים, <BR>
בניסן נגאלו בניסן עתידים ליגאל".               <BR>
)בבלי ראש השנה י ע"ב - יא ע"א(                 </P>
<P ALIGN="RIGHT">
נראה כי עורך הפסיקתא מחזיק בעמדתו של רבי יהושע,<BR>
כי הגואל עתיד להופיע בניסן, כשם שכבר קרה פעם אחת<BR>
בהיסטוריה. האם מתגלה כאן רצון להפיח תקוות      <BR>
משיחיות בעם, האם נשמעת כאן קריאה לאקטיביזם משיחי<BR>
היות וניסן הוא החודש המיוחל ובו עתיד להופיע    <BR>
הגואל?                                         </P>
<P ALIGN="RIGHT">
     כל ארבעת הפתירות מציגות את עם ישראל       <BR>
כפסיבי. דבר זה בולט במיוחד לצד פעלתנותו של האל:<BR>
הוא משמיע את קולו, בא, מדלג ומקפץ. הקב"ה הוא זה<BR>
שמחליט ומודיע כי הגיע הזמן, והגעתו אף באה      <BR>
במפתיע. ישראל בטוחים כי עדיין לא הגיעה העת     <BR>
ומקטרגים על עצמם בדרכים שונות. העמדתם של ישראל <BR>
כדוחים את הקץ, מאפשרת לדרשן להציג את אמירתו    <BR>
הנועזת כי הקץ יגיע לפני זמנו, כיוון שהקב"ה בעצמו<BR>
ידחק את הקץ. אולם לצד דברי הנחמה והעידוד, נשמעת<BR>
כאן אמירה מרסנת הקוראת להמתין בסבלנות ולחכות   <BR>
לגאולה שתבוא מאליה. אין טעם בחישובי קיצים, או  <BR>
במעשים רדיקליים של היחיד. אלה אינם הגורם המרכזי<BR>
בקביעת עת הגאולה. ההחלטה כי הגיע הרגע המתאים היא<BR>
רק בידיו של הקב"ה.                             </P>

<P ALIGN="RIGHT">
לסיכום, עיינו בחטיבה מדרשית שנערכה בתקופת      <BR>
האמוראים ויוחדה לפרשת "החודש". ראינו כי היא    <BR>
מתמודדת עם עמדות שונות בנושא הגאולה העתידית:   <BR>
באיזה חודש תבוא הגאולה. האם הקץ הוא דבר קבוע או<BR>
שהוא תלוי בגורמים שונים. המסרים העולים מחטיבה זו<BR>
הם מורכבים. מחד, נשמעת אמירה מרסנת הקוראת      <BR>
לפסיביות מוחלטת מצד ישראל. מאידך עולה מסר של   <BR>
עידוד ונחמה כי רחמיו של הקב"ה יגברו על מידת הדין<BR>
והוא יביא את הגאולה טרם זמנה, ודבר זה עתיד     <BR>
להתרחש בחודש ניסן. כן יהי רצון במהרה בימינו אמן.</P>

<P ALIGN="RIGHT">
<FONT SIZE="-1">   תמר קדרי מרצה לספרות חז"ל באוניברסיטה העברית<BR>
בירושלים.                                      </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"מאכלות אסרות": תחושות, טעמים וציוויים.        </h3>
<P ALIGN="RIGHT">
ר' אלעזר בן  עזריה  אומר:  מנין  שלא  יאמר  אדם<BR>
 אי  איפשי ללבוש שעטנז, אי אפשי לאכול בשר חזיר, <BR>
אי איפשי לבוא   על  הערוה,    אבל  איפשי  ומה  <BR>
אעשה  ואבי שבשמים  גזר  עלי  כך? תלמוד לומר:   <BR>
'ואבדיל אתכם מן העמים להיות לי' נמצא פורש מן   <BR>
העבירה ומקבל עליו מלכות שמים. ) סיפרא פרשת     <BR>
קדושים פרשה י(                                 </P>
<P ALIGN="RIGHT">
אמרו הפילוסופים: שהמושל בנפשו - אף-על-פי שעושה <BR>
המעשים הטובים והחשובים - הוא עושה אותם והוא    <BR>
מתאוה אל הפעולות הרעות ונכסף אליהן ויכבוש את   <BR>
יצרו... אבל החסיד  - הוא שנמשך בפעולתו אחר מה    <BR>
שתעירהו תאותו ותכונתו; ויעשה הטובות - והוא מתאוה<BR>
ונכסף אליהן. ובהסכמה מן הפילוסופים: שהחסיד יותר<BR>
חשוב ויותר שלם מן המושל בנפשו...                 </P>
<P ALIGN="RIGHT">
וכאשר חקרנו דברי חכמים בזה הענין נמצא להם:     <BR>
שהמתאוה לעברות ונכסף אליהן - הוא יותר חשוב מאשר<BR>
לא יתאוה אליהן ולא יצטער בהנחתן; עד שאמרו: שכל <BR>
אשר יהיה האדם יותר חשוב ויותר שלם - תהיה תשוקתו<BR>
לעברות והצטערו בהנחתן יותר גדול. והביאו בזה    <BR>
הדברים ואמרו:  "כל הגדול מחברו יצרו גדול       <BR>
ממנו"...ויותר מזה - שהם צוו להיות האדם מתאוה     <BR>
לעברות, והזהירו מלומר: שאני בטבעי לא אתאוה לזאת<BR>
העברה, ואף-על-פי שלא אסרה התורה, והוא אמרם: "רבי<BR>
שמעון בן גמליאל אומר )בגרסתנו: רבי אלעזר בן    <BR>
עזריה(: לא יאמר אדם: אי אפשי לאכול בשר בחלב ...  <BR>
אלא: אפשי, ומה אעשה - אבי שבשמים גזר עלי..     </P>
<P ALIGN="RIGHT">
ולפי המובן מפשוטי שני המאמרים בתחילת המחשבה הם <BR>
סותרים זה את זה - ואין הענין כן; אבל שניהם אמת <BR>
ואין מחלוקת ביניהם כלל. והוא: שהרעות אשר הן אצל<BR>
הפילוסופים רעות, אשר אמרו: שמי שלא יתאוה אליהן <BR>
יותר חשוב מן המתאוה אליהן ויכבוש את יצרו מהן - <BR>
הם הענינים המפורסמים אצל כל בני אדם שהם רעות   <BR>
כשפיכות דמים, וגנבה וגזלה ואונאה, ולהזיק למי   <BR>
שהרע לו, ולגמול רע למטיב לו, ולבזות אב ואם     <BR>
וכיוצא באלו. והן המצוות שאמרו עליהן החכמים     <BR>
זכרונם לברכה: "שאילו לא נכתבו, ראויות הן להיכתב,<BR>
ויקראו אותן קצת מחכמינו האחרונים..."מצוות השכליות"<BR>
ואין ספק שהנפש אשר תכסוף לדבר מהם ותשתוקק אליו -<BR>
שהיא חסרה; ושהנפש החשובה לא תתאוה לאחד מאלו    <BR>
הרעות כלל, ולא תצטער בהמנעה מהם. אבל הדברים    <BR>
שאמרו חכמים שהכובש את יצרו מהם הוא יותר חשוב   <BR>
וגמולו יותר גדול - הם: "התורות השמעיות", וזה אמת<BR>
שאלמלא התורה לא היו רעות כלל, ומפני זה אמרו:   <BR>
שצריך האדם שיניח נפשו אוהבת אותן ולא יהיה לו   <BR>
מונע מהן רק התורה. )מתוך שמונה פרקים לרמב"ם, פרק<BR>
שישי(                                          </P>

<P ALIGN="RIGHT">
והסימן הגדול בעופות היא הדריסה, שכל עוף  הדורס <BR>
לעולם טמא,  כי התורה הרחיקתהו מפני שדמו   מחומם <BR>
 לאכזריותו   ושחור   וגס,    ומוליד המרירה     <BR>
השרופה  השחרחורת,  ונותן אכזריות בלב, ואין בכל <BR>
העולם עוף שידרוס מלבד הנזכרים בפרשה, והנה כל עוף<BR>
שידרוס נדע שהוא מאלו הנזכרים,  ואם בידוע  שאינו <BR>
דורס ודאי מותר...והנה טעם האיסור בעופות, מפני    <BR>
אכזריות תולדותם, והבהמות  יתכן  שיהיו  כן,     <BR>
מפני  שאין בבעלי הגרה והפרסה השסועה דורס, והשאר<BR>
כולם יטרופו. ) רמב"ן ויקרא יא, יג(             </P>
<P ALIGN="RIGHT">
"זאת החיה אשר תאכלו": התחיל תחילה בהיתר        <BR>
המאכלים, וכן בדגים וחגבים, משמע מהראוי לא לאכול<BR>
שום בעל חי, לכן הוצרך להתחיל "דברו אל בני ישראל<BR>
לאמר: זאת החיה אשר תאכלו", כי ההיתר הוא החידוש.<BR>
)מתוך פירוש "תורת משה" לחת"ם סופר על פרשת שמיני(<BR>
</P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

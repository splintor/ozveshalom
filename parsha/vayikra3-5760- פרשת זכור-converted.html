<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויקרא</FONT><BR>
<FONT SIZE=+3 color="Navy">פרשת זכור</FONT><BR>
<FONT SIZE="3" COLOR="navy">גליון מס' 126 תש"ס</FONT><BR>

 </p>

<P ALIGN="RIGHT">
<B><I>      כי איככה אוכל וראיתי ברעה אשר ימצא את עמי<BR>
ואיככה אוכל וראיתי באבדן מולדתי )אסתר ח, ו(    </I></B></P>

<h3 ALIGN="RIGHT">
מניעיה של אסתר בפנייתה אל אחשורוש              </h3>

<P ALIGN="RIGHT">
ולכאורה   יקשה   מזה  על  אסתר  שלכאורה  יראה  <BR>
שבקשה  בשביל  עצמה להסיר הצער מעליה, באמרה     <BR>
'איככה   אוכל  וראיתי  ברעה  אשר  ימצא  את  עמי<BR>
ואיככה  אוכל  וראיתי וגו'' )אסתר ח ו(.  וכיוצא <BR>
בזה מבואר   בחובות   הלבבות   )שער  ג'(  וזו   <BR>
לשונו:  "טובת החומל  על  העני  הכואב  לו, הוא  <BR>
מכוון בה לדחות הצער  מעל  עצמו  אשר מצאהו מעגמת<BR>
נפשו וכאבו למי  שחומל  עליו"                   </P>
<P ALIGN="RIGHT">
אבל  הוא אשר דברתי, כי בדברה  בקשתה  אל המלך   <BR>
אחשורוש, הוכרחה לומר לו  כך כי לולי זאת מה לה  <BR>
לבקש עליהם, אלא בשביל צער  הנוגע  לה  מזה, כי לא<BR>
תוכל לראות ברעה אשר ימצא את עמה ובאבדן מולדתה, <BR>
אבל בעומק לבה אל ה' החוקר לב, ודאי לא כוונה    <BR>
בשביל עצמה כלל, כי אם בשביל צער השכינה, כי הלא <BR>
אמרו חז"ל )סנהדרין מ"ו ע"א( 'היוצא ליהרג, שכינה <BR>
מהי אומרת? קלני מראשי וגו', ובשביל עם ה' כלל   <BR>
ישראל להצילם מהריגה, אולם לא דבר קל הוא לבלי   <BR>
לכוון להנאת עצמו רק לצורך השכינה וכלל ישראל,   <BR>
והדבר  הזה  צריך  סיוע  דלעילא, ולכן  צריך     <BR>
להתפלל  על  זה  שיהא לבו מכוון למקום ברוך הוא  <BR>
דייקא ולא   לעצמו. )ייטב פנים ח"ב, מ"ו-מ"ז(    </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
המסכה הבלתי נסבלת של פורים                     </h2>
<P ALIGN="RIGHT">
</P>
<h3 ALIGN="RIGHT">
מרדכי בק                                       </h3>

<P ALIGN="RIGHT">
הרצון  לנקום הוא אוניברסלי ולעתים קרובות מתנקם <BR>
בנוקם.                                         </P>
<P ALIGN="RIGHT">
בתורה, הריגתו של הבל על-ידי קין מהוה אבטיפוס   <BR>
לשאיפת-נקם זו . אמנם, חז"ל )בראשית רבה כ"ב( נתנו<BR>
לפחות שלוש סיבות לרצח זה - תחרות כלכלית,       <BR>
אידיאולוגיה וקינאה רומנטית - אך, בסופו של דבר, <BR>
אף אחד ממניעים אלו  אינו מהווה הצדקה לרצח זה. כל<BR>
המניעים שהועלו כפרשנות  למעשה, ניתנו בדיעבד,   <BR>
מכיוון שקשה לנו להשלים עם העובדה שלמעשה כזה אין<BR>
הסבר.                                          </P>
<P ALIGN="RIGHT">
במגילת אסתר, הנקמה מהווה מוטיב מרכזי ובעל עצמה,<BR>
אך באותה מידה מוביל מוטיב זה לבלבול ולטרגדיה.  </P>
<P ALIGN="RIGHT">
כבר בתחילת המגילה, זועם המלך אחשורוש על ושתי,  <BR>
אשתו העקשנית שאינה מוכנה "להראות לשרים את      <BR>
יפיה")א, י"ב-כ"ב(. אך זמן קצר לאחר שהמלך ביטא את<BR>
רגשות הכעס והנקמה על אשתו הסוררת - על-ידי גירושי<BR>
ושתי או כדברי חז"ל על-ידי הוצאתה להורג - דועך  <BR>
כעסו של המלך והוא אף מתחרט על החלטתו הקודמת.   <BR>
לרוע מזלו, הוא מגלה שאין דרך חזרה. אם הקב"ה אינו<BR>
יכול לשנות את העבר, ברור שמלך בשר ודם אינו מסוגל<BR>
לכך.                                           </P>
<P ALIGN="RIGHT">
חמתו של המן על סירובו של מרדכי היהודי לכרוע    <BR>
ולהשתחוות לפניו לאחר מינויו  לראש ממשלה במלכות <BR>
אחשורוש מתפרצת בעוצמה ללא גבולות ואז "ויבז     <BR>
בעיניו לשלוח יד במרדכי לבדו, כי הגידו לו את עם <BR>
מרדכי" )ג, א-ז(. מעניין לראות שרש"י מסביר כאן  <BR>
שהמן חשב עצמו לאלוהים. זעמו היה מורכב אם-כן    <BR>
מתפיסתו את עצמו כאל נוקם.                      </P>
<P ALIGN="RIGHT">
אכן, מלמדת אותנו המגילה שלא היה מדובר כאן בגחמה<BR>
אישית רגעית אלא ברגשות הנובעים משורשים היסטוריים<BR>
עמוקים. הרי המן הוא "בן המדתא האגגי" )ג, א(    <BR>
ובתור שכזה הוא מצאצאיו של אויבו של שאול , שגם  <BR>
הוא היה מזרע עמלק "אשר קרך בדרך ויזנב בך כל    <BR>
הנחשלים אחריך" ולא היסס להתקיף עם חלש של עבדים <BR>
משוחררים בעת יציאתם ממצרים. עמלקים אלו מהווים את<BR>
הבסיס ההלכתי לחג הפורים, מכיוון שהתורה מצווה   <BR>
עלינו "זכור את אשר עשה לך עמלק מחה תמחה את זכר <BR>
עמלק מתחת השמים לא תשכח" )שמות י"ז, ח- ט"ז;    <BR>
דברים כ"ה, י"ז-י"ט(. על-פי תפיסה זו, יש לפורים <BR>
ריח לא נעים של נקמה ואף של "ג'נוסייד" ]ואכן, אחד<BR>
הרבנים בציונות הדתית הלאומנית לא היסס, לפני כמה<BR>
שנים, במאמר שפורסם בגיליון הסטודנטים של        <BR>
אוניברסיטה מפורסמת  לדבר על "מצוות הג'נוסייד"[.</P>
<P ALIGN="RIGHT">
דוגמאות אלו של נקמה מגיעות לשיא במזימתו של המן <BR>
להשמיד את כל היהודים, עם מרדכי. מזימה זו הופרה <BR>
ברגע האחרון באמצעות התערבויות דרמטיות של אסתר  <BR>
ומרדכי.                                        </P>
<P ALIGN="RIGHT">
אך, מיד לאחר מכן, מגיעים היהודים למעשה נקמה ללא<BR>
תקדים, מלבד אולי המלחמה בכנענים בעת כניסתם לארץ<BR>
בימי יהושע וכפי שנאמר: "ובשושן הבירה הרגו      <BR>
היהודים ואבד חמש מאות איש ... עשרת בני המן בן המדתא<BR>
צורר היהודים הרגו" )ט; ו, י( , "ושאר  היהודים  <BR>
אשר במדינות המלך נקהלו ועמד על נפשם   ונוח     <BR>
מאיביהם   והרוג   בשנאיהם   חמשה ושבעים אלף    <BR>
ובבזה לא שלחו את ידם. ביום  שלושה עשר לחדש אדר <BR>
ונוח בארבעה עשר בו ועשה אתו יום משתה ושמחה." )ט,<BR>
ט"ז-י"ז(                                       </P>

<P ALIGN="RIGHT">
תגובה מעין זו יכולה להיתפס כטבעית ואפילו       <BR>
בלתי-נמנעת. חז"ל מחפשים נחמה במקבילה ההיסטורית <BR>
עם עמלק . באותה מידה שהיה צורך למחות את זכר עמלק<BR>
בגלל התנהגותו הפחדנית והשפלה, היה צורך שבני    <BR>
ישראל ילמדו להגיב בצורה הולמת. ואכן, היסוס     <BR>
בביצוע צו זה - כפי שאירע לשאול כאשר נמנע מלהרוג<BR>
את אגג )שמואל א; ט"ו, ד- ל"ה( - גרמה לתוצאות   <BR>
קשות. מרטין בובר סירב להשלים עם תגובה זו וסבר  <BR>
ששמואל לא הבין כראוי את  צו הא-ל. בניגוד לעמדה <BR>
זו, נאמר במדרש )קהלת רבה ז, ל"ו(  "כל המרחם על <BR>
אכזרים בסוף   נעשה  אכזר  על  הרחמנים."        </P>
<P ALIGN="RIGHT">
סוג אחר של  תגובה למגילת אסתר היתה התעלמות. ד"ר<BR>
אלחנן ריינר )מכללת עלמא ואוניברסיטת תל-אביב -  <BR>
המחלקה להיסטוריה של עם ישראל( טוען שהפירושים על<BR>
מגילת אסתר - ובעיקר על פרק ט', העוסק בנקמת     <BR>
היהודים - מועטים. הדבר מראה, לדברי ד"ר אלחנן   <BR>
ריינר, שלחז"ל היה קשה עם הנושא ולכן העדיפו     <BR>
להתעלם או לנטרל את נושא הנקמה במגילה.          </P>
<P ALIGN="RIGHT">
גם פרשנים מתקופות מאוחרות יותר - כולל פרשני ימי<BR>
הביניים - כמעט ואינם מתייחסים לפרק ט'. האם נבע <BR>
הדבר מהרצון לא להרגיז את הסביבה הנכרית בגולה?  <BR>
האם שיקפה שתיקתם את "הסתר הפנים" של הא-ל במגילה<BR>
עצמה?                                          </P>
<P ALIGN="RIGHT">
הוגי דעות חסידיים מדגישים בעיקר את החיבור      <BR>
המן-עמלק. אך, לעתים, אנו נתקלים בפרשן המתמודד  <BR>
ישירות עם סוגיית הנקמה. בספרו "תפארת שלמה" מבחין<BR>
הרב דב צבי הכהן בין רוע פשוט לרוע המיוצג על-ידי<BR>
עמלק. הסוג הראשון מכיל תמיד "ניצוץ של קדושה"   <BR>
)הקשור בעולם החסידות והקבלה ל"שבירת הכלים"( ולכן<BR>
ניצוצות אלו שואפים תמיד לחזור למקורם הטהור     <BR>
הראשוני ולהידבק במקור של קדושה. לעומת זאת, לעמלק<BR>
אין ניצוצות של קדושה. הם מייצגים את הרוע המוחלט,<BR>
שאיננו שואף להידבק לשום מקור של קדושה. ולכן    <BR>
יהודי שושן לא הסתפקו בכיליונם המוחלט אלא נמנעו <BR>
מלגעת בביזה, שגם היא ממקור הטומאה.             </P>
<P ALIGN="RIGHT">
תיאוריה זו של "רוע מוחלט" מגרה במיוחד. יש אפילו<BR>
קסם מיוחד בהנחת קיומו של רוע מוחלט, הנעדר כל   <BR>
רגשות אנושיים ולכן מוטלת על האנושות החובה לעקור<BR>
אותו מן השורש מה גם שכנראה לא צריך להיות קושי  <BR>
מיוחד בזיהויו של רוע זה.                       </P>
<P ALIGN="RIGHT">
אך, המציאות כנראה מורכבת קצת יותר מהנחות יסוד  <BR>
פשטניות המתארות את העולם בשחור ולבן. קל יותר   <BR>
לדבר על רוע מופשט מאשר להתייחס אליו במציאות    <BR>
מכיוון שהתגובה לרוע משתקפת גם על מי שנלחם      <BR>
באלימות נגד הרוע, ללא כל קשר למניעיו המוצדקים. </P>
<P ALIGN="RIGHT">
בספרו "Forged in Fury" , מתאר מיכאל אלקינס את  <BR>
פעולותיה של קבוצת-נקם בנאצים אחרי השואה. בין   <BR>
היתר, תכננה קבוצה זו )"ד.י.ן" - דם ישראל נוקם  (<BR>
להרעיל את בארותיה של עיר גדולה בגרמניה. פעולה זו<BR>
סוכלה - כנראה - ברגע האחרון על-ידי ההגנה. אם   <BR>
לסיפור זה יש רקע היסטורי אמיתי - וקיימות לא מעט<BR>
הוכחות לכך - ניתן לראות ממנו שקיימים יהודים    <BR>
שלמדו מההיסטוריה של עמנו שחשיבותו של חוסננו    <BR>
המוסרי גדולה יותר ממימוש שאיפות הנקם באויב     <BR>
אכזרי.                                         </P>
<P ALIGN="RIGHT">
מעניין לראות שבכל פעם שמתקבלת החלטה של נקמה    <BR>
במגילה, מחפש האדם המחליט - אחשורוש, המן או מרדכי<BR>
- אישור חיצוני להחלטתו; אישור זה ניתן על-ידי   <BR>
יועצי המלך, זרש ואחשורוש בעצמו. גם הפוליטיקאי  <BR>
הערמומי ביותר זקוק לסמכות חיצונית המגבה את     <BR>
החלטתו.                                        </P>
<P ALIGN="RIGHT">
אם היינו עוסקים בסיפור מקראי, בעייתי ככל שיהיה,<BR>
היה דיוננו בגדר שיח תיאורטי בלבד. אך מכיוון    <BR>
שסיפור זה זכה להיכלל בכתבי הקודש, מקבל הוא     <BR>
משמעות "לדורות" ואנשים שונים למדו ממנה דברים   <BR>
שונים. בספרו "התחדשות יהודית", מעיר מיכאל לרנר <BR>
שמאז אותו פורים אומלל בתשנ"ד )1994( יש בחג     <BR>
הפורים גם אלמנט מבשר רעות. כזכור, בפורים זה,   <BR>
נכנס ד"ר ברוך גולדשטיין במסגד שבמערת המכפלה וירה<BR>
ב29- מתפללים מוסלמים. בהתייחסו לעובדה שהגורמים <BR>
הקיצוניים שתמכו במעשיו של גולדשטיין הסתייעו בפרק<BR>
ט' ובמצוות "מחיית עמלק" כדי להצדיק מעשה זוועה  <BR>
זה, מעיר לרנר שהתורה אינה מצווה עלינו למחות את <BR>
עמלק, רק למחות את זכר עמלק. והיכן שרוי זכר זה, <BR>
אם לא בנטייתנו לעשות לאחרים את מה שעשו לנו?    <BR>
מגמתה של התורה היא להפוך את הבלתי-מודע למודע   <BR>
ומלמדת אותנו לזכור את מה שעשו לנו כדי שלא נבטא <BR>
מגמות תוקפניות והרסניות אלו באופן לא מודע. מטרת<BR>
הזיכרון היא לשחרר את הכאב ועל-ידי כך "למחות את <BR>
הזיכרון". הזיכרון נשאר אתנו כל עוד הוא מעצב    <BR>
באופן לא-מודע את מעשינו.                       </P>
<P ALIGN="RIGHT">
ניתוחו הפסיכולוגי של מיכאל לרנר את מניעי הנקמה <BR>
מהדהד  בתפיסתו של הרמב"ם  בספר המצוות. הרמב"ם  <BR>
מדגיש שכוונת המצווה "לזכור" היא בפה  ו"לא לשכוח"<BR>
היא בלב. גם הרש"ר הירש, בפירושו על פרשת עמלק   <BR>
בתורה, מסביר שאנו מצווים למחות את זכרו של עמלק <BR>
על-ידי הימנעות מוחלטת מללכת בדרכיו וללמוד ממעשיו<BR>
האכזריים.                                      </P>
<P ALIGN="RIGHT">
המתח הקיים בין פירושים אלו לבין המציאות        <BR>
היום-יומית, בעיקר בישראל, מסביר במידה מסוימת את<BR>
העובדה שפרופ' נחמה ליבוביץ' ז"ל, המחנכת הגדולה,<BR>
תיארה פרשה זו "כפרשה הקשה ביותר בתורה ואבוי    <BR>
למחנך שתלמידיו אינם קוראים פסוקים אלו בחיל     <BR>
ורעדה"                                         </P>
<P ALIGN="RIGHT">
המגילה מראה הבדל חד בין גורל וחזרתיות לבין     <BR>
בחירה חופשית. למרות שלעתים, חלק גדול מחיינו    <BR>
מוכתב על-ידי כוחות חיצוניים שאינם בשליטתנו,    <BR>
המגילה מלמדת אותנו שיש ביכולתנו לקחת אחריות על <BR>
חיינו ולהפעיל בחירה חופשית אם רצוננו בכך.      </P>
<P ALIGN="RIGHT">
רבי יעקב משה חרל"פ זצ"ל - מרבני ירושלים בראשית <BR>
המאה ה20- - בספרו "מי מרום" מעיר כי המגילה     <BR>
מוכיחה שבעצם אין הבדל בין כוחות אלו ושגם מה    <BR>
שנראה כגורל הוא בעצם "השגחה א-לוהית"; שורשיה   <BR>
מוסתרים ובלתי מובנים לא פחות מאהבתם ושנאתם של  <BR>
בני אדם.                                       </P>

<P ALIGN="RIGHT">
<FONT SIZE="-1">   מרדכי בק הוא סופר ואמן. סדרת תחריטים בעיצובו<BR>
פורסמו לאחרונה ע"י בית הוצאת בית אלפא          </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
שלטון , מוסר וענווה.                           </h3>
<P ALIGN="RIGHT">
תנו רבנן: )ויקרא  ד( 'אשר  נשיא יחטא' - אמר רבן<BR>
יוחנן בן זכאי: אשרי הדור  שהנשיא  שלו מביא קרבן<BR>
על שגגתו. אם נשיא שלו  מביא קרבן צריך אתה לומר <BR>
מהו הדיוט ואם על שגגתו מביא, קרבן צריך אתה לומר<BR>
מהו זדונו .                                    <BR>

<FONT SIZE="-1">                          (בבלי הוריות  י, ע"ב)</FONT></P>

<P ALIGN="RIGHT">
'בן  שנה  שאול במלכו' )שמואל  א'  יג(: אמר רב  <BR>
הונא: כבן  שנה  שלא  טעם טעם חטא.              </P>
<P ALIGN="RIGHT">
מתקיף לה רב נחמן בר  יצחק:  ואימא  כבן  שנה    <BR>
שמלוכלך בטיט ובצואה? אחויאו  ליה  לרב נחמן סיוטא<BR>
בחלמיה )הראו לו לרבי נחמן סיוט בחלום(.         </P>
<P ALIGN="RIGHT">
אמר: נעניתי לכם  עצמות שאול בן קיש. הדר חזא    <BR>
סיוטא בחלמיה )שוב הראו לו סיוט בחלומו( אמר:    <BR>
נעניתי  לכם  עצמות שאול בן קיש מלך ישראל       </P>
<P ALIGN="RIGHT">
אמר  רב  יהודה  אמר  שמואל:  מפני מה לא נמשכה  <BR>
מלכות בית שאול מפני שלא היה בו שום דופי, דאמר  <BR>
רבי  יוחנן  משום רבי שמעון בן יהוצדק: אין      <BR>
מעמידין פרנס על הציבור אלא אם כן קופה של שרצים <BR>
תלויה לו  מאחוריו  שאם  תזוח דעתו עליו,  אומרין<BR>
לו חזור לאחוריך  .                             <BR>
<FONT SIZE="-1">    (בבלי יומא  כב, ע"ב)                       </FONT></P>
<P ALIGN="RIGHT">
כי עקר המלכות על ידי ענוה כנ"ל, וכל מה שיש     <BR>
להמלך ענוה ביותר, מתפשט מלכותו ביותר .         <BR>


<FONT SIZE="-1">      (לקוטי מוהר"ן תנינא פרשה טז)             </FONT></P>

<P ALIGN="RIGHT">
בכל  המקרים האחרים נאמר "אם הכהן המשיח יחטא",  <BR>
"ואם כל- עדת ישראל  ישגו"- אבל על הנשיא        <BR>
נאמר:"אשר נשיא יחטא".                          </P>
<P ALIGN="RIGHT">
ועל זה אנחנו מוצאים במקורות שלנו דבר נוקב      <BR>
ביותר. כל נפש מישראל, ואפילו הכהן המשיח, ואפילו<BR>
כל קהל ישראל - ייתכן שיחטא, אבל אין זה מחוייב  <BR>
המציאות ומחוייב ההגיון. ולכן נאמר שם "אם". אבל <BR>
הנשיא ודאי יחטא. מדוע? משום שהוא נשיא, ועצם    <BR>
השלטון יש   בו כדי לקלקל ולהשחית את האדם. לכן, <BR>
אין התורה מדברת על המקרה האפשרי )אם נשיא יחטא(,<BR>
אלא היא מתחילה קובעת:"אשר נשיא יחטא", משום     <BR>
שוודאי הוא שהנשיא יחטא. לא תיתכן נשיאות, לא    <BR>
ייתכן שלטון, שבעל השלטון לא ייכשל בחטא או      <BR>
בעבירה. וזהו היחס הכללי של התורה לשלטון: היא   <BR>
מכירה בו ובסמכותו, אבל - כבדהו וחשדהו.         <BR>

<FONT SIZE="-1"> (מתוך הערות לפרשיות השבוע לישעיהו ליבוביץ ז"ל)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
ברכותינו הלבביות                               </h3>
<P ALIGN="RIGHT">
לאריה קרול מקבוצת סעד                          <BR>

לרגל זכייתו בפרס ישראל על מפעל חיים            <BR>

"וכל הבורח מן הכבוד,, הכבוד רודף אחריו"        </P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

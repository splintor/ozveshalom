<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת צו</FONT><BR>
<FONT SIZE=+2 color="Navy">שבת הגדול</FONT><BR>
<FONT SIZE="3" COLOR="navy">גליון מס' 75 תשנ"ט</FONT>


 </p>


<P ALIGN="right">
"וכל דם לא תאכלו": כי אין לבעל  נפש  שיאכל נפש,<BR>
 כי הנפשות כולן לאל,  הנה 'כנפש האדם וכנפש הבהמה<BR>
לו הנה ומקרה אחד להם, כמות זה כן מות זה ורוח אחד<BR>
לכל' )קהלת ג, יט(.                             <BR>
<FONT SIZE="-1">                      (רמב"ן ויקרא  יז , יא-יב)</FONT></P>


<h3 ALIGN="right">
"הדם הוא הנפש"                                 </h3>
<P ALIGN="right">
אפשר לומר עוד באיסור הדם: כי מלבד רוע מזגו,    <BR>
שהוא רע המזג, יהיה באכילתו קצת קניין במידת     <BR>
אכזריות, שיבלע אדם מבעלי חיים שכמותו בגוף, אותו<BR>
הדבר שבהן, שהחיות ממש תלוי עליו ונפשם נקשרת בו.<BR>
כי ידוע שיש לבהמות "נפש", יכנוה החכמים "נפש    <BR>
חיונית", כלומר שאינה שכלית; גם נראה אותה שיש   <BR>
לנפשותם בחינה להישמר מנפול באחת הפחתים ובקצת   <BR>
                                   &hellip;דברים אחרים<BR>
                     <FONT SIZE="-1">         (ספר החינוך קמ"ח)</FONT></P>
<P ALIGN="right">
לא עצם חומר הדם הוא החיים, אלא הדם הוא נושא רוח<BR>
החיים שבבעל החיים, הוא קשור קשר הדוק ברוח החיים<BR>
, ושניהם יחד )"דמו בנפשו"( הם נפש החי. הדם הואר<BR>
מכשיר הנפש, באמצעותו היא מבצעת את פעולותיה.    <BR><FONT SIZE="-1">
)ע"פ הרב דוד הופמן, מובא בעיונים חדשים בספר    <BR>
ויקרא לפרופ' נחמה ליבוביץ, ז"ל(                </FONT></P>


<P ALIGN="right"><HR WIDTH="95%" ALIGN=CENTER>

</P>
<h2 ALIGN="right">
                            ?&hellip;עבדים היינו? ועתה</h2>
<h3 ALIGN="right">
אברהם יצחק גרין                                </h3>

<P ALIGN="right">
אין לך חג בלוח השנה שדורש הכנה כמו חג הפסח. כבר<BR>
כמה שבועות. כבר כמה שבועות לפני בואו, מתחילות  <BR>
בעלות-בית בישראל בניקוי הבית ובסילוק החמץ מתוכו.<BR>
מאידך גיסא, אין חג שהלוח השנה עצמו פחות עוזר לנו<BR>
להתכונן לקראתו.                                </P>
<P ALIGN="right">
לפני ראש השנה, יש לנו חודש שלם, אלול, שמטרתו   <BR>
חשבון נפש ותשובה.                              </P>
<P ALIGN="right">
לקראת חג השבועות, אנו סופרים שבעה שבועות       <BR>
המחברים בין יציאת מצרים למתן תורה, וניתנת לנו  <BR>
הזדמנות נוספת של הכנה בשלושת ימי הגבלה.        </P>
<P ALIGN="right">
גם חג הסוכות חל בימים בהם חש האדם משום קדושת   <BR>
הימים הנוראים שאך זה תמו.                      </P>
<P ALIGN="right">
ואמנם, פסח בא אלינו כאילו "פתאום", בלי שיהיו   <BR>
לנו ימי התקדשות מקודם.                         </P>
<P ALIGN="right">
   יש בענין זה משום זכר לפסח מצרים. גם לאותו   <BR>
פסח לא ניתנו לישראל ימים מיוחדים לקדש בהם את   <BR>
נפשם לקראת המאורע הגדול המתקרב ובא. אפילו קצת  <BR>
פלא יש בענין כאשר אנו מתבוננים במסופר במקרא    <BR>
בהקשר זה. הרי בני ישראל ראו את  מכות הארבה והברד<BR>
וידעו באיזו מידה סבלו המצרים בגללם. אז באה מכת <BR>
החושך ולשלושה ימים, לא היה אור בארץ מצרים. סבור<BR>
היית שאחרי כל אלה יאמינו כבר בני ישראל במשה    <BR>
ויעשו אי-אילו הכנות כדי לצאת עמו מארץ מצרים. אך<BR>
לא כך התרחשו הדברים; כאילו בפתאומיות ובהפתעה   <BR>
גדולה יצאו "כי גורשו ממצרים" ו"גם צידה לא עשו  <BR>
להם".                                          </P>
<P ALIGN="right">
ונתקדש זכרון הפתאומיות של יציאת מצרים באחד משני<BR>
הטעמים לאכילת מצה, "עוגות מצות כי לא חמץ, כי   <BR>
גורשו ממצרים".                                 </P>
<P ALIGN="right">
איך נסביר את אי-נכונותם של אבותינו לפרוק את עול<BR>
השעבוד כאשר ניתנה להם ההזדמנות לעזוב את מצרים? <BR>
הדבר הזה למד מסופו. כמה מהר, מיד אחרי ראייתם את<BR>
נס קריעת ים סוף, בקשו אבותינו לשוב מצרימה, כאילו<BR>
נשכח מהם כל השעבוד והסבל. אין לומר אלא שהיו    <BR>
רגילים למצבם והשינוי, אפילו שינוי לטובה המוציא <BR>
אותם מעבדות לחירות, קשה להם.                   </P>
<P ALIGN="right">
כשם שהיו בבני ישראל לא מעטים שרצו לשוב, כן היו <BR>
בוודאי לא מעטים שלא רצו לצאת, ואולי אפילו כאלו <BR>
שנשארו במצרים )וראה רש"י, בעקבות חז"ל על       <BR>
"וחמושים יצאו בני ישראל מארץ מצרים"(. כך יש לפרש<BR>
גם את המסופר בהגדה של פסח לגבי הבן הרשע: "אילו <BR>
היה שם, לא היה נגאל". הנחשוב לרגע שמשה רבינו ע"ה<BR>
הבחין בין יהודים שהוציא ממצרים, לבין יהודים    <BR>
שהחליט להשאיר שם, מעין הפליה בין יהודים "טובים"<BR>
לבין יהודים "רעים"? חלילה לנו מלהעלות על דעתנו <BR>
השערות מעין אלו. "לא היה נגאל", פירושו שהוא    <BR>
מרצונו היה נשאר במצרים, אפילו בצאת כל אחיו משם.</P>
<P ALIGN="right">
מתוך הבנה כזו של השלבים  האחרונים והקריטיים של <BR>
תהליך יציאת מצרים, אפשר להגיע למסקנות המאשרות את<BR>
כל ספור "יציאת מצרים" בדורנו ולהצביע תוך הצטדקות<BR>
ציונית-ישראלית על יהודים שלא יצאו מגרמניה בעוד <BR>
מועד, או הנשארים היום במדינות חבר העמים, ואף   <BR>
בארצות הברית. ולוואי ויתפכחו בטרם בוא יום אידם!</P>
<P ALIGN="right">
כוונתי, אבל, בדיוק הפוכה; בכל שנה, חייב אדם    <BR>
"לראות את עצמו כאילו הוא יצא ממצרים". כדי לעשות<BR>
כן, חייב אדם קודם כל להודות שהוא עדיין יושב    <BR>
בשעבוד מצרים, אחרת אין לו ממה להיגאל. "השתא    <BR>
עבדי" כתוב בהגדה, "השנה, עדיין עבדים אנחנו, לשנה<BR>
הבאה בני חורין".                               </P>
<P ALIGN="right">
קשה מאד לישראלים, הרואים עצמם  כחיים ב"ראשית   <BR>
צמיחת גאולתנו" או כגאולים ממש, לראות עצמם      <BR>
כ"עבדים". למרות זאת, בא חג הפסח ללמדנו שעדיין  <BR>
עבדים אנחנו, הזקוקים לגאולה.                   </P>
<P ALIGN="right">
במה דברים אמורים? אפשר כמובן לפרש, בעקבות רבים <BR>
מהוגי הדעות בעולם החסידות, שמדובר בגאולה אישית,<BR>
בצורך לשחרר את הלב מתאוותיו ואת הדעת ממגבלותיה.<BR>
כבודם של פירושים אלו במקומם מונח &ndash; אין ספק שיש <BR>
בהם אמת עמוקה ואינסופית.                       </P>
<P ALIGN="right">
אך כדאי שנשאל את עצמנו  אם גם במישור           <BR>
הלאומי-ישראלי אין אנחנו עבדים ערב יציאת מצרים, <BR>
משועבדים למצב שיש כבר דרך לצאת ממנו, ואין אנו  <BR>
עושים כן, הן מתוך הרגל והן מתוך פחד מפני השינוי?<BR>
הכיבוש והשליטה על עם אחר, בשטחים בהם בני עם אחר<BR>
חיים כזרים תחת שלטוננו בניגוד לרצונם ) בלבנון  <BR>
ובשטחים  המכונים בפינו יהודה ושומרון( מש עבדים <BR>
את הכובשים והנכבשים כאחד. לפעמים קשה לדעת, אם  <BR>
נתייחס למצבנו בלבנון, מי שולט במי או מי שקוע   <BR>
יותר בתוך ה"בוץ".                              </P>
<P ALIGN="right">
האפשרות ליציאה אל החירות המשותפת לשני עמים אלו,<BR>
הישראלי והפלשתיני, עומדת בפנינו. אין באפשרות זו<BR>
הבטחה לדרך קלה או קצרה &ndash; גם יציאת מצרים לא היתה<BR>
קלה &ndash; לא כל הבעיות תיפתרנה ביום שנשחרר את עצמנו<BR>
ואת הפלשתינאים ממצב של שעבוד.                  </P>
<P ALIGN="right">
אבל, להמשיך לשבת ב"מצרים" זה, בלי יכולת לזוז   <BR>
ולשיר "עבדים היינו, עתה בני חורין", קשה מאד.   </P>
<P ALIGN="right"><FONT SIZE="-1">
אברהם יצחק גרין הוא פרופסור למחשבת ישראל       <BR>
באוניברסיטת ברנדייס )בוסטון-ארה"ב(. בתשנ"ט,    <BR>
פרופ' גרין חבר במכון ללימודים מתקדמים          <BR>
באוניברסיטה העברית בירושלים.                   </FONT></P>


<P ALIGN="right"><HR WIDTH="95%" ALIGN=CENTER>

</P>
<h4 ALIGN="right">
"שבת הגדול": המעשה האמיץ של ניפוץ האלילים והנס.</h4>
<P ALIGN="right">
שבת  שלפני  הפסח  קורין אותו שבת הגדול, והטעם: <BR>
לפי  שנעשה  בו נס גדול שפסח מצרים מקחו בעשור,  <BR>
כדכתיב  'בעשור  לחודש  הזה  ויקחו  להם שה לבית <BR>
אבות  שה  לבית'  ופסח שיצאו ישראל ממצרים, היה  <BR>
ביום  ה' ) כדאיתא בסדר עולם( ונמצא שי' בחדש היה<BR>
שבת  ולקחו  להם  כל  אחד  שה לפסחו וקשר אותו   <BR>
בכרעי מטתו ושאלום המצריים למה זה לכם? והשיבו:  <BR>
לשחטו  לשם  פסח  במצות השם עלינו, והיו שיניהם  <BR>
קהות על ששוחטין את אלהיהן ולא היו רשאין לומר להם<BR>
דבר ועל שם אותו הנס קורין אותו 'שבת הגדול'.    </P>
<P ALIGN="right"><FONT SIZE="-1">
)טור אורח חיים סימן תל(                        </FONT></P>


<P ALIGN="right"><HR WIDTH="95%" ALIGN=CENTER>

</P>
<h4 ALIGN="right">
"והשיב לב אבות על בנים" )מתוך ההפטרה לשבת הגדול<BR>
במלאכי ג(                                      </h4>
<P ALIGN="right">
רבי  יהודה  אומר: )אליהו בא(  לקרב ולא לרחק,   <BR>
ר' שמעון אומר: להשוות  את המחלוקת,  וחכמים     <BR>
אומרים:  לא לרחק ולא לקרב, אלא  לעשות  שלום    <BR>
בעולם, שנאמר 'הנה אנכי שולח                    </P>
<P ALIGN="right">
לכם את אליה הנביא לפני בוא יום ה' הגדול והנורא'<BR>
ואומר 'והשיב לב אבות על בנים'.                 </P>
<P ALIGN="right"><FONT SIZE="-1">
)ילקוט שמעוני מלאכי פרק ג סימן תקצה(           </FONT></P>
<P ALIGN="right"><HR WIDTH="95%" ALIGN=CENTER>

</P>
<h4 ALIGN="right">
"ובעשקי שכר שכיר&hellip;ומטי גר": משפט ה' במתעללים  <BR>
בחלש.)מתוך ההפטרה(                             </h4>
<P ALIGN="right">
אמר ריש  לקיש: כל המטה דינו של גר כאילו מטה    <BR>
דינו של מעלה,  שנאמר  }מלאכי ג'{ 'ומטי גר' ומטי<BR>
כתיב . )תלמוד בבלי, מסכת חגיגה דף ה, ע"א(      </P>
<P ALIGN="right">
היה רבן יוחנן בן זכאי דורש: 'וקרבתי  אליכם     <BR>
למשפט והייתי עד ממהר במכשפים ובמנאפים   ובנשבעים<BR>
  לשקר   ובעשקי  שכר  שכיר אלמנה  ויתום  ומטי  <BR>
גר  וגו''  )מלאכי  ג  ה(. אוי לנו מיום   תוכחה, <BR>
   שהקיש  הכתוב  מטי  גר  לעברות חמורות.   לפיכך<BR>
 הזהיר הקדוש ברוך הוא,  'לא תטה משפט.'   אמר   <BR>
רבי  חמא  בר  אושעיא,  אדם חושש בעיניו,  נותן  <BR>
ממון הרבה לרופא,  ספק מתרפא וספק אין מתרפא.    <BR>
והנוטל שוחד, מעור עיניו, ומקלקל את הדין,       <BR>
וגורם  שיגלו  ישראל  מארצם,   ומביא  רעב לעולם, <BR>
 שנאמר,   צדק צדק תרדוף וגו'.  רדפת צדק, תחיה  <BR>
ותירש את הארץ.  ואם לאו,  לא תירש.             </P>
<P ALIGN="right"><FONT SIZE="-1">
)מדרש תנחומא שופטים סימן ח(                    </FONT></P>


<P ALIGN="right"><HR WIDTH="95%" ALIGN=CENTER>

</P>

<h2 ALIGN="right">
פרסום חדש                                      </h2>
<P ALIGN="right">
בימים אלו יצא ממכבש הדפוס "יריעות", פרסום מאיר <BR>
עיניים לזכרו של יצחק הס ז"ל, שהיה מרכז עבודת   <BR>
המערכת באנציקלופדיה העברית ועורך בהוצאת דביר.  <BR>
יצחק הס נפטר בטרם עת ומשפחתו בחרה להנציח את זכרו<BR>
על-ידי פרסום חוברות בתחום מדעי היהדות.         </P>
<P ALIGN="right">
החוברת הראשונה בסדרה מוקדשת למסה מקיפה של חברנו<BR>
 פרופ' אוריאל סימון העוסקת במעמד המקרא בחברה   <BR>
הישראלית.                                      </P>
<P ALIGN="right">
במסה זו, מגולל אוריאל סימון את התפתחות מעמדו   <BR>
החשוב של ספר התנ"ך בעיצוב האתוס הציוני, החילוני<BR>
והדתי  כאחד ומביא דוגמאות של "מדרש חדש" ציוני  <BR>
לספרי התנ"ך ולדמויות השונות המופיעות בו.       </P>
<P ALIGN="right">
זרמים שונים ביישוב אמצו את התנ"ך אל חיקם והפכו <BR>
אותו לספר מעצב תרבות. בן גוריון כתב על התנ"ך   <BR>
ש"זורח באור עצמו", פסוקים רבים הפכו לסיסמאות   <BR>
לאומיות )כגון "גאולה תתנו לארץ", "כי תבואו לארץ<BR>
ונטעתם", "שלח את עמי"( תוך כדי ניתוקם מהקשרם   <BR>
המקורי, הדתי.                                  </P>
<P ALIGN="right">
מספרים על רבי חיים סולוביצ'יק מבריסק שפגש את   <BR>
אחד מתלמידיו שנים רבות אחרי שעזב את הישיבה ושאל<BR>
למעשיו. התלמיד ענה : אני לומד לתואר דוקטור. ר' <BR>
חיים שאל: דוקטור למה? ענה לו התלמיד: דוקטור    <BR>
לתנ"ך. אמר לו ר' חיים: "התנ"ך בריא, הוא אינו   <BR>
זקוק לדוקטורים".                               </P>
<P ALIGN="right">
עם קום המדינה, התחילה להתפתח מגמה מחקרית-אקדמית<BR>
בלימוד התנ"ך. גם מגמה זו אפיינה את רוח התקופה. <BR>
אחת היצירות שפורסמו בתקופה זו היא האנציקלופדיה <BR>
המקראית, המאופיינת בראייה חילונית-ארצית של     <BR>
המקרא. פרופ' סימון טוען שלמרות הכיוון המחקרי   <BR>
המוצהר של מגמה זו, שהדגישה תפיסת "פשט" העוסקת  <BR>
בארכיאולוגיה, ריאלייה והיבטים היסטוריים, תוך כדי<BR>
התעלמות מוחלטת מהיבטים רעיוניים, תיאולוגיים    <BR>
וספרותיים, היא תרמה  בעקיפין לביצורו של מדרש   <BR>
הלאומי. מדרש לאומי זה  נתפס כרלוונטי, כל עוד   <BR>
האתוס הציוני היה חי ומשמעותי.                  </P>
<P ALIGN="right">
עם התפתחותן של מגמות ספקניות ו"פוסט-ציוניות"   <BR>
בחברה הישראלית, חל ערעור מסוים במעמדו של התנ"ך <BR>
כטקסט מעצב בחברה הישראלית החילונית ולכן הוא אינו<BR>
משמש בסיס לשפה משותפת בין חלקים שונים בציבור,  <BR>
כפי שעשה זאת בעבר .                            </P>
<P ALIGN="right">
אוריאל סימון מציע לא לוותר על הפיכתו מחדש של   <BR>
ספר התנ"ך כגורם מעצב בחברה הישראלית, אם כי איננו<BR>
מאמין בסיכוי ליצור מחדש מדרש קולקטיבי. הצעתו היא<BR>
ליצור בדרכים שונות "פשט קיומי" המאפשר לקוראים  <BR>
שונים למצוא בספר הספרים, על אמונותיו, מתחיו    <BR>
הפנימיים את החיבור מחדש אל "דברי אמונה וחוק"   <BR>
כדברי אלתרמן במחזור שיריו "שוק הפירות".        </P>
<P ALIGN="right">
אין ספק שחיבור מעניין ואסתטי זה יוכל להוות מקור<BR>
השראה ותקווה ליצירת שיח ציבורי, תרבותי וערכי   <BR>
חדש-ישן בחברה הישראלית. יישר כוחם של המחבר, חברי<BR>
המערכת, והמוציאה לאור על היזמה הברוכה.         </P>
<P ALIGN="right"><FONT SIZE="-1">
העורך                                          </FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת לך-לך</FONT><BR>
<FONT SIZE="3" COLOR="navy">גליון מס' 160 תשס"א</FONT><BR>

 </p>

<P ALIGN="RIGHT">
<B>  ויהי היום ויבאו בני האלהים להתיצב על ה' ויבא'<BR>
גם השטן בתוכם ויאמר ה'  אל  השטן  מאין  תבא ויען<BR>
השטן וגו' )איוב  א'(  אמר לפניו: ריבונו של עולם,<BR>
 שטתי  בכל  העולם  כולו  ולא  מצאתי נאמן כעבדך  <BR>
אברהם   שאמרת   לו:   )בראשית  י"ג( 'קום התהלך <BR>
בארץ  לארכה  ולרחבה כי לך אתננה' ואפילו הכי,   <BR>
בשעה  שלא  מצא  מקום  לקבור  את שרה עד שקנה  בד'<BR>
 מאות  שקל כסף, לא הרהר אחר מדותיך. )בבלי  בבא <BR>
בתרא טו, ע"ב(                                  </B></P>
<h3 ALIGN="RIGHT">
הארץ ניתנה לנו בתנאי שנהיה ראויים לה           </h3>
<P ALIGN="RIGHT">
'ויהי  בעת  ההיא  וירד  יהודה'  )בראשית לח א(. <BR>
זה שאמר הכתוב:  'עוד  היורש  אבוא לך יושבת מרשה<BR>
וגו' )מיכה א   טו( אמר  הקב"ה  לישראל:  אף על פי<BR>
 שהתניתי  עם אברהם   אביכם   ואמרתי   לו   'קום <BR>
התהלך  בארץ' )בראשית  יג יז( עשיתי מה שאמרתי לו<BR>
ונתתי לו את כל  הארץ,  שנאמר  'ויבוא  הבנים    <BR>
וירשו  את  הארץ' )נחמיה   ט,  כד( וכן  'ואביא  <BR>
אתכם  אל  ארץ  הכרמל' )ירמיהו ב,  ז(.  ארץ  שהיא<BR>
 רכה  ומלאה,  אבל  אתם הכעסתם  אותי  'ותבואו   <BR>
ותטמאו את ארצי וגו'' )שם שם( ומה  אני עושה לכם?<BR>
הרי אני מביא את האומות ומוציאין  אתכם  ממנה    <BR>
'עוד היורש אבוא לך יושבת מורשה'  )מיכה  שם (   <BR>
מפני  שלא  שמעתם דבריו של מיכה   המורשתי. )מדרש<BR>
אגדת בראשית פרק סד(                            </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
לו ישמעאל יחיה לפניך                           </h2>
<h3 ALIGN="RIGHT">
נחם אילן                                       </h3>
<P ALIGN="RIGHT">
פרשת "לך לך" מסתיימת בפרק יז, פרק הברית  הכפולה<BR>
בין אברם לאלוהיו; בו מתחולל השינוי בשמותם של   <BR>
אברם ושרי, ומעתה ואילך הם נקראים אברהם ושרה.   <BR>
בפסוקיו האחרונים של הפרק מסופר על מימוש המחויבות<BR>
של אברהם כלפי אלוהיו באמצעות ברית המילה - "בעצם<BR>
היום הזה נמול אברהם וישמעאל בנו. וכל אנשי   <BR>
ביתו יליד בית ומקנת כסף מאת בן נכר נמלו אתו<BR>
)יז, כו-כז(.                                   </P>
<P ALIGN="RIGHT">
עיון קל בפרק מלמד כי הדובר העיקרי בו הוא ה'.   <BR>
קולו של אברהם נשמע בפרק זה פעם אחת בלבד, לאחר  <BR>
ההבטחה "וברכתי אתה ]את שרה[ וגם נתתי  ממנה לך<BR>
בן, וברכתיה והיתה לגוים, מלכי עמים ממנה יהיו"  <BR>
)פס' טז(. המקרא מציין שני שלבים בתגובת אברהם   <BR>
לשמע הבשורה המיוחלת הזו. תחילה מסופר: "ויפל<BR>
אברהם על פניו ויצחק, ויאמר בלבו: הלבן מאה שנה  <BR>
יולד, ואם בת שרה הבת תשעים שנה תלד?!" )פס' <BR>
יז(. האל אינו מגיב, ויש בהעדר התגובה מידה של   <BR>
סימטריה כנגד השתיקות של אברהם שבתחילת הפרק )ראו<BR>
פס' ג-ד, ט, טו(. וכאן בא תורה של התגובה השנייה:<BR>
"ויאמר אברהם אל האלהים לו ישמעאל יחיה לפניך"  <BR>
)פס' יח(. עד סוף הפרק אלה הן מילותיו היחידות של<BR>
אברהם, והן הולכות ומהדהדות מאז ואילך.          </P>
<P ALIGN="RIGHT">
אף בתגובתו של אלוהים אפשר להבחין בשני שלבים:   <BR>
תחילה הוא מתעקש על אמיתות ההבטחה שזה עתה הביע <BR>
באזני אברהם - "אבל שרה אשתך יולדת לך בן וקראת את<BR>
שמו יצחק, והקמתי את בריתי אתו לברית עולם    <BR>
לזרעו אחריו" )פס' יט(. המשך דבריו הם התייחסות  <BR>
ישירה לדברי אברהם: "ולישמעאל שמעתיך, הנה ברכתי <BR>
אתו והפריתי אתו והרביתי אתו במאד מאד, שנים<BR>
עשר נשיאם יוליד, ונתתיו לגוי גדול" )פס' כ(. ה'<BR>
חותם את דבריו בחזרה על שאמר לפני כן: "ואת בריתי<BR>
אקים את יצחק, אשר תלד לך שרה למועד הזה בשנה    <BR>
האחרת" )פס' כא(.                               </P>
<P ALIGN="RIGHT">
בקרב פרשני ימי הביניים ניכרות שתי מגמות עיקריות<BR>
בהתייחסותם לבקשת  אברהם ולתגובתו של ה' עליה:   <BR>
האחת ספרותית, והיא ביארה את הפסוק בהקשרו הצר   <BR>
)במסגרת הפרק( והרחב )במסגרת הסיפור השלם על אברהם<BR>
וצאצאיו(; האחרת היסטורית-קיומית, והיא חתרה לפענח<BR>
את הפסוק הזה מתוך ההקשר של חיי הפרשן וחברתו.   </P>
<P ALIGN="RIGHT">
בדרך הראשונה הלכו בעיקר הפרשנים אשר חיו בארצות <BR>
הנוצריות. אף כי יש ביניהם הבדלים, דומה שהמשותף <BR>
להם הוא אכן המניע הפרשני הטקסטואלי; בדרך השנייה<BR>
הלכו לפחות ארבעה פרשנים שחיו בזמנים שונים      <BR>
ובמקומות שונים תחת שלטון האסלאם. נעיין נא קמעה <BR>
במבחר פירושים משתי האסכולות.                   </P>
<P ALIGN="RIGHT">
רש"י ראה בדברי אברהם ביטוי לענוותנותו - "איני  <BR>
כדאי לקבל מתן שכר כזה", ולצדקותו - "יחיה לפניך -<BR>
יחיה ביראתך". בדבריו האחרונים רש"י הולך בעקבות <BR>
התרגום המיוחס ליונתן, אשר הציע את הפירוש של טיב<BR>
הפולחן כמימוש של "לפניך". רד"ק נקט לשון דומה   <BR>
לרש"י ביחס לחלק הראשון של דברי אברהם, ואת "יחיה<BR>
לפניך" הבין כתיאור ולא כחיווי ערכי - "חיים טובים<BR>
בברכה ובפריה".  גם הרמב"ן פירש כך את פס' יח, ואף<BR>
השיג על דברי רש"י ביחס לפולחן, לפי שהם נוגדים את<BR>
עקרון הבחירה החופשית.                          </P>
<P ALIGN="RIGHT">
מנגד ניצבים הפירושים אשר נכתבו תחת שלטון האסלאם<BR>
ובהשפעתו. רב סעדיה גאון )רס"ג(, "ראש המדברים בכל<BR>
מקום" ומנהיג יהודי בבל במחצית הראשונה של המאה  <BR>
העשירית, הוסיף בתרגומו לפסוק יח מילה אחת בין   <BR>
יחיה לבין לפניך - מעה )עמו(, ורמז בזה    <BR>
לקושי שבוויתור לכאורה של אברהם על הבן הנוסף    <BR>
שהובטח לו זה עתה על ידי האל. יתירה מכך: רס"ג   <BR>
נוהג בתרגומו "להתחשב" בהמשך הסיפור המקראי,     <BR>
ומכיוון שהבטחת ה' אכן התממשה ונולד יצחק, הוא   <BR>
נאלץ "להתאים" את דברי אברהם כאן למסופר בהמשך.  </P>
<P ALIGN="RIGHT">
רבנו חננאל )ר"ח(, איש קירואן שבתוניסיה ובן המאה<BR>
העשירית, נודע בפירושו לתלמוד, אך באמת כתב פירוש<BR>
גם לתורה. רסיסים ממנו שרדו בתוך פירושו של רבנו <BR>
בחיי בן אשר, איש סרגוסה שבספרד בן המאה השלוש   <BR>
עשרה והארבע עשרה. וכך כתב ר"ח על המלים ונתתיו  <BR>
לגוי גדול: "ראינו שנתאחרה הבטחה זו להם אלפים   <BR>
של"ג שנה, ולא היה איחורם תלוי בעונם והיו מצפים <BR>
לה כל השנים הללו, וסוף סוף באה ונתקיימה, ואחר כך<BR>
נתחזקה המלכות בידם, אנו שנטלה ממנו בעונינו, ושם<BR>
זמנו אלף שלש מאות ושלשים שנה )על פי דניאל יב,  <BR>
יב(, על אחת כמה וכמה שנהיה מצפים להבטחתו ולא   <BR>
נתיאש".                                        </P>
<P ALIGN="RIGHT">
ר"ח חי, כאמור, תחת שלטון האסלאם, וכמו  יהודים  <BR>
רבים בני זמנו ראה זהות בין ישמעאל לשלטון       <BR>
המוסלמי. מבחינתו גוי גדול איננו מליצה מקראית אלא<BR>
נתון קיומי, המשפיע על חייו ומעצב אותם. בהנחה   <BR>
שהאל לא נטש את עמו, הרי שלשלטון המוסלמים יש    <BR>
משמעות דתית, ואותה הביע ר"ח בפירושו. יש בפירושו<BR>
שני נדבכים חשובים: האחד, זיהוי התשתית המקראית  <BR>
)ובמשתמע גם האלוהית( לתנאי הקיום בימיו; והאחר, <BR>
ציפייה חזקה למימוש חלקים נוספים מן המקרא -     <BR>
הגאולה העתידית - שהרי לא היה ספק בעיניו ביחס   <BR>
לאמיתות המקרא ולתוקפו.                        </P>
<P ALIGN="RIGHT">
בשנת 1329 כתב בתימן ר' נתנאל בן ישעיה את חיבורו<BR>
"מאור האפלה", שהוא פירוש מדרשי-פילוסופי לתורה,<BR>
הכתוב בערבית-יהודית ובעברית. על דברי אברהם     <BR>
הנידונים בזה כתב )התרגום הוא של הר"י קאפח ז"ל, <BR>
שהוציא לאור את הפירוש בלוויית תרגום בשנת תשי"ז(:<BR>
"בקש שגם לישמעאל  יהיה מלך ונענה, ועמדו הכ'ליפים<BR>
בבבל שלשים וששה כ'ליפים, מנין ]בגימטריה[ לו".  <BR>
ובהמשך: "ולישמעאל שמעתיך - הראהו משוגע וחבורתו,<BR>
והוא אמרו במאד מאד - מנין ]בגימטריה[ משוגע, <BR>
כלומר מחמד".                                   </P>
<P ALIGN="RIGHT">
"משוגע" הוא כינוי רווח למחמד בימי הביניים, ולא <BR>
אסביר עתה כיצד נתגלגל והתפתח הכינוי הזה.       <BR>
לענייננו חשוב, שר' נתנאל משבץ בפירושו מסורת    <BR>
שהילכה בתימן עוד לפני ימי הרמב"ם, והאחרון גינה <BR>
אותה בלשון חריפה. מתברר שאפילו הרמב"ם לא הצליח <BR>
לשרש את התפיסה העממית ולפיה מחמד רמוז בתורה; וכן<BR>
ששלטון האסלאם, אשר מחמד היה מחוללו, הוא מימוש  <BR>
המענה האלוהי לבקשת אברהם לו ישמעאל יחיה לפניך. </P>
<P ALIGN="RIGHT">
כעבור יותר ממאה שנה )בשנת 1442( הלך ר' סעדיה בן<BR>
דוד אלד'מארי בעקבות ר' נתנאל, ושזר את דבריו על <BR>
שלושים ושישה הכ'ליפים בפירושו-מדרשו "מדרש      <BR>
הבאור", תוך שהוא מציין שכולם מלכו בבגדאד. שוב  <BR>
ראוי להדגיש, כי העוקץ טמון לא בדיוק ההיסטורי   <BR>
)האמנם היו שלושים ושישה כ'ליפים, והאם כולם שלטו<BR>
בבגדאד(, אלא בתודעה התובעת לשחזר רצף מלא בין   <BR>
הנאמר בתורה לבין המתרחש לנגד עיני הפרשנים      <BR>
וקהליהם, וכך להעניק משמעות דתית לתופעות פוליטיות<BR>
ותרבותיות שהם חווים!                           </P>
<P ALIGN="RIGHT">
דעת לנבון נקל, שלשאלה דוגמת "איזה פירוש הוא    <BR>
הנכון?" או "איזה פירוש נכון יותר?" אין שום     <BR>
משמעות. הפירושים השונים שהוצגו כאן - ומדובר    <BR>
במבחר בלבד - הם בבואות של עולמות רוחניים שונים <BR>
ושל תפיסות פרשניות מגוונות. אם הטקסט הפרשני הוא<BR>
המצע לדיון, יש בפירושים הללו ללמד על עולמו     <BR>
התרבותי של כל פרשן, על הציפיות, על המתחים ועל  <BR>
החרדות שלהם ושל סביבותיהם. אם התשתית הוא המקרא,<BR>
יכולים הפירושים האלה להציע למעיין פרספקטיבות   <BR>
חדשות להתבוננות בטקסט המקראי, ולעתים לשמש גם   <BR>
מקור השראה לפירושים חדשים.                     </P>
<P ALIGN="RIGHT">
<I><FONT SIZE="-1">  ד"ר נחם אילן הוא סגן ראש מכון בן-צבי בירושלים<BR>
ומלמד בחוג לערבית באוניברסיטת תל-אביב.         </FONT></I></P>
<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
"מעשה אבות סימן לבנים": בריחתה של הגר כסיבה    <BR>
מוסרית לבריחתם של ישראל                        </P>
<P ALIGN="RIGHT">
 'מפני שרי גברתי אנכי בורחת':   ב'  במסורת;   <BR>
הכא )כאן( ואידך )המקום השני במקרא בו מוזכרת מילה<BR>
זו( 'מקול פרש ורומה קשת  בורחת  כל  העיר'     <BR>
)ירמיה ד; כט(,  מפני ששרה הבריחה  את  ישמעאל,  <BR>
לפיכך ברחו ישראל מפניו; כי 'רומה  קשת' הוא    <BR>
ישמעאל; כדכתיב ביה )להלן כא; כ(                <BR>

'רובה קשת'. )בעל הטורים בראשית טז , ח(         </P>
<P ALIGN="RIGHT"><HR WIDTH="95%" ALIGN=CENTER>

</P>
<H3 ALIGN="RIGHT">
"ואתה תבוא אל אבתיך בשלום תקבר בשיבה טובה"    </H3>
<P ALIGN="RIGHT">
'תקבר  בשיבה טובה':  בשרו שיעשה ישמעאל תשובה   <BR>
בימיו  . )רש"י בראשית טו , טו, בעקבות בראשית רבה<BR>
לח((                                           </P>
<P ALIGN="RIGHT">
...הנה מעשה אבות סימן לבנים, הוא רמז שבני ישמעאל <BR>
באחרית הימים יתקרבו להאמת ויאמינו בה' אחד,     <BR>
ויבדלו מן העובדי כוכבים, כמו שכתב רבינו ]      <BR>
הרמב"ם[. וזה שביקש יצחק על עשו יוחן רשע, הוא שגם<BR>
הוא יתרחק מעבודה זרה באחרית הימים, והיתה התשובה<BR>
בארץ נכחות, לכן בל יראה גאוות ה', ויהיה עובד   <BR>
עבודה זרה עד 'ביום ההוא יהיה ה' אחד'. )משך חכמה<BR>
לרבי מאיר שמחה מדווינסק על בראשית טו, טו(      </P>
<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<B><FONT SIZE="+1">     ויעבר אברם בארץ עד מקום שכם, עד אלון מורה"<BR>
והכנעני אז בארץ. וירא ה' אל אברם ויאמר: לזרעך  <BR>
אתן את הארץ הזאת" -  ההבטחה, הברית, התנאי      <BR>
והבחירה.                                       </B></FONT></P>
<P ALIGN="RIGHT">
הכנעני הידרדר בארץ הזאת עד לדיוטא התחתונה של   <BR>
שחיתות מוסרית - עד שהאל הרחום בעצמו גזר עליהם  <BR>
גירוש או כליה.                                 </P>
<P ALIGN="RIGHT">
אנחנו רואים אפוא: רצה הקב"ה לחדש את האנושות    <BR>
ולהחזיר את שכינתו לתחום האדם; לשם כך בחר בארץ, <BR>
שהיתה אמנם מסוגלת לכך, ואנשים החיים בה על פי   <BR>
רצון ה' יכולים להשיג בה כל מעלה מוסרית; אך כאז <BR>
כן אחר כך חיו בה בני אדם, שהשחיתו את דרכם      <BR>
ונתחייבו כליה. וכך, גם התורה ניתנה במדבר -     <BR>
ללמדנו שעילוי האדם אינו תלוי לא במקום ולא בזמן.<BR>
במקום זה, בו הגיעה השחיתות לשיאה, - בו החלה    <BR>
השכינה לשוב אל הארץ. ונמצינו למדים: אמת, טיב   <BR>
הארצות יש בה כדי להשפיע על טיב האומות ותכונתן. <BR>
אולם הסגולה האלהית שבאדם, הכושר לזכות בקרבת ה' -<BR>
הם בהישג ידה של כל אומה ולשון, בלפלנד כמו ביוון.<BR>
במקום מגוריו של אברהם יכולים גם רוצחים לגור;   <BR>
ואדמה אחת יכולה לשאת את הרוצח בצד הנביא...אכן,   <BR>
יושבי הארץ הזאת חייבים לבחור בין שיא העליה     <BR>
המוסרית לבין שיא ההשחתה הבהמית - בין ברכה וחיים<BR>
לבין קללה ומוות. ייתכן,  שברירה קיצונית זו     <BR>
מסומלת על-ידי שכנות שני ההרים: הר גריזים הפורח -<BR>
בצד הר עיבל השומם. )הרש"ר הירש בראשית יב, ו-ז( </P>
<P ALIGN="RIGHT">
...גם בענייני דעלמא בין בני אדם, יש אמנם זכות    <BR>
ירושה לבנים על נכסי אביהם, אולם אשר לשאלה האם  <BR>
יתקיימו נכסים אלה בידי הבנים, זהו כבר דבר שאיננו<BR>
תלוי בזכות הירושה שהיתה להם, אלא הדבר תלוי     <BR>
בשימוש שהבנים עושה בנכסים אלה. )מתוך "שבע שנים <BR>
של שיחות על פ' השבוע" לפרופ' י. ליבוביץ ז"ל, עמ'<BR>
                                            (58</P>









<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

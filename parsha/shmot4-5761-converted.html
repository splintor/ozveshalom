<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת שמות</FONT><BR>
<FONT SIZE="3" COLOR="navy">גליון מס' 170 תשס"א</FONT><BR>

 </p>

<P ALIGN="RIGHT">
<B><FONT SIZE="+1">   אסורה  נא  ואראה' -  אתבונן ואראה, 'מדוע לא'<BR>
יבער הסנה' -   למה  לא  יכלו  המצרים  ברב מכותם,<BR>
 כענין ודלקו בהם ואכלום. )ספורנו שמות ג , ג(   </FONT></B></P>
<h3 ALIGN="RIGHT">
"לית אתר פנוי מיניה"                           </h3>
<P ALIGN="RIGHT">
רבי אליעזר  אומר: מה הסנה שפל מכל האילנות      <BR>
שבעולם, כך  היו  ישראל  שפלים  ירודים  למצרים, <BR>
לפיכך נגלה עליהם הקדוש ברוך הוא וגאלם, שנאמר   <BR>
)שמות ג, ח( 'וארד   להצילו   מיד   מצרים'.  רבי <BR>
יוסי  אומר:  כשם שהסנה  קשה  מכל  האילנות  וכל <BR>
עוף  שנכנס לתוך הסנה  אין  יוצא  בשלום, כך היה <BR>
שעבוד מצרים קשה לפני  המקום  מכל  השעבודים     <BR>
שבעולם, שנאמר )שם שם, ז( 'ויאמר ה' ראה ראיתי את<BR>
עני עמי' . )שמות רבה פרשה ב(                   </P>

<P ALIGN="RIGHT">
גוי  אחד  שאל  את  רבן  גמליאל - אמר ליה: מפני <BR>
מה  נגלה  הקב"ה למשה בסנה?                     <BR>

אמר לו: אלו נגלה לו על  חרוב  אחד  או  על  תאנה<BR>
 אחת,  מה היית אומר?                           <BR>

אלא,  שאין  מקום  בארץ פנוי מן השכינה.  )פסיקתא<BR>
דרב כהנא פרשה א(                               </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
פרשת שמות: העתיד כמכונן ההווה                  </h2>
<h3 ALIGN="RIGHT">
משה מאיר                                       </h3>
<P ALIGN="RIGHT">
תגובתו של משה למשימת המנהיגות המוטלת עליו רוויה<BR>
פחדים וחששות ומגלה את הפן האנושי והשביר        <BR>
באישיותו. "ויאמר משה אל הא-להים, מי אנכי כי אלך<BR>
אל פרעה, וכי אוציא את בני ישראל ממצרים." כאשר  <BR>
חוזר משה ומבטא את פחדיו - "...והן לא יאמינו לי ולא<BR>
ישמעו בקולי כי יאמרו לא נראה אליך ה' " - נותן לו<BR>
א-להים אותות של ממש, המטה הנהפך לנחש, היד ההופכת<BR>
מצורעת כשלג והמים ההופכים לדם. אך המענה הראשון <BR>
של א-לוהים הוא אות מסוג אחר, והדיבר המכיל אותו<BR>
מוזר ומעורר פירושים מפירושים שונים: "ויאמר: כי <BR>
אהיה עמך, וזה לך האות כי אנכי שלחתיך, בהוציאך את<BR>
העם ממצרים תעבדון את הא-להים על ההר הזה." על פי<BR>
פשוטו של מקרא, "וזה לך האות" מוסב אל חלקו האחרון<BR>
של הפסוק, כלומר האות הוא ש"בהוציאך את העם ממצרים<BR>
תעבדון את הא-להים על ההר הזה". אך קריאה זו     <BR>
מוקשה, שהרי מהותו של האות הוא היותו מופת בהווה <BR>
המכונן את העתיד או את הביטחון בעתיד, ואילו כאן <BR>
האות הוא דבר שיתרחש - אם יתרחש - בעתיד הרחוק,  <BR>
וכיצד הוא יכול ליצור ביטחון בעתיד הקרוב?       </P>
<P ALIGN="RIGHT">
המפרשים שחשו בקושי הזה הורו כי האות אינו עבודת <BR>
אלוהים העתידית על ההר, אלא או הסנה, העונה אומנם<BR>
על אמות המידה ל'אות' אך אינו מופיע בפסוק, או   <BR>
היות א-לוהים עם משה, עובדה המופיעה במקדמה לפסוק,<BR>
אך אינה עונה על אמת המידה של 'אות' שבדרך כלל הוא<BR>
אירוע מסוים החורג מדרך הטבע.                   </P>
<P ALIGN="RIGHT">
אך אפשר לשמוע את הדיבר באופן אחר. האות הוא,  <BR>
כקריאה הפשוטה, העבודה העתידית על ההר. משמעות   <BR>
הדיבר היא היפוך המשמעות הרגילה של  האות. בדרך<BR>
כלל מצפה האדם המפוחד, השרוי בחוסר וודאות מפני  <BR>
העתיד הלא ידוע, למשהו ברור המתקיים בהווה, שיש בו<BR>
כדי להבטיח כי אף העתיד יתרחש בהתאם לציפיותיו.  <BR>
א-לוהים מורה למשה דרך אחרת. העתיד הרחוק, התכלית,<BR>
היעד, החזון, הם אלה שאמורים לתת לו ולעם כוח    <BR>
להתמודד עם הקשיים שהעתיד הקרוב צופן בחובו.     </P>
<P ALIGN="RIGHT">
קריאה זו משתלבת במצוקה נוספת שמביע משה ובמענה  <BR>
לה. "ויאמר משה אל הא-להים: הנה אנכי בא אל בני  <BR>
ישראל ואמרתי אליהם א-להי אבותיכם שלחני אליכם,  <BR>
ואמרו לי מה שמו. מה אומר אליהם?" והמענה: "ויאמר<BR>
א-להים אל משה: אהיה אשר אהיה. ויאמר: כה תאמר   <BR>
לבני ישראל: אהיה שלחני אליכם."                 </P>
<P ALIGN="RIGHT">
רוב המפרשים נוטים לפרש את הביטוי כמורה על      <BR>
נצחיותו של א-להים. כך כותב רס"ג: "אהיה אשר אהיה <BR>
- הקדמון הקיים מחויב המציאות אשר אין סוף       <BR>
למציאותו." ומהי הנגזרת מא-ל שאלה תאריו? כך כותב<BR>
רשב"ם: "ויאמר א-להים אל משה. אם אינך יודע שמי  <BR>
אומר לך כי שמי אהיה לעולם ויכול אני לקיים מה   <BR>
שאני מבטיח."                                   </P>
<P ALIGN="RIGHT">
אך על פי קריאתנו אפשר לקרוא באופן אחר. א-להים  <BR>
מורה למשה כי שמו ומהותו הוא זה שיהיה בעתיד ולא <BR>
בהווה. מי שמחפש את הנוכח, את הפודה, את המציל כאן<BR>
ועכשיו מכל פגעים ומרעין בישין - לא ימצא אותו   <BR>
בא-לוהים. א-להים הוא האחר המוחלט לא רק ביחס   <BR>
למקום ולחומר, אלא גם ביחס לזמן. התגלותו של     <BR>
א-להים היא בזמן עתיד, עתיד רחוק, נקודת ציון בקצה<BR>
של מנהרת העולם האין סופית, ומשם הוא מקרין כוח  <BR>
ותעצומות למצויים במחשכי אי הוודאות של ההווה.   </P>
<P ALIGN="RIGHT">
עתה אפשר להתבונן שוב באותות ה'ממשיים', המטה    <BR>
שהפך לנחש והיד המצורעת. ישנם שני סוגי אותות -  <BR>
אותות יוצרים ואותות הורסים. האותות היוצרים     <BR>
כוללים הוצאת מים מסלע, הופעת גייסות של חיילים מן<BR>
האין וכדומה. האותות ההורסים כוללים את קבוצת    <BR>
האותות שקיבל משה. כלולים בקבוצה הזאת היד המצורעת<BR>
והמים שהפכו לדם, ואף הנחש כחיה מסוכנת ומאיימת  <BR>
הגורמת למשה לנוס בבהלה. מדוע בחר א-להים באותות <BR>
הורסים ולא באותות יוצרים?                      </P>
<P ALIGN="RIGHT">
שמא תנאי הכרחי לחיים מכוח החזון הוא פגימה בערכו<BR>
של היש, של כוח השליטה העכשווי הבא לידי ביטוי   <BR>
במטה, של הגוף - על ידי הכאתו בצרעת, של החיים   <BR>
שהמים מהווים להם סמל. כל מערכת הקדשתו של משה   <BR>
לנביא מכוונת לעצב עם המוכן לומר 'לא' להווה     <BR>
ולשעבד את חייו לחזון העתיד.                    </P>
<P ALIGN="RIGHT">
הקו הזה מצמיח כנגדו קו הפכי ומעצב דילמה קשה    <BR>
ביחס לאופן הראוי של חיי העם וחיי היחיד. מול    <BR>
ביטול ההווה בפני העתיד עומדת אופציה המוצאת מלאות<BR>
בהווה, לא מלאות של נהנתנות, 'אכול ושתה כי מחר  <BR>
נמות', אלא מלאות עומק של חיים המוצאים משמעותם  <BR>
ב"כאן" וב"עכשיו". ביטוי חזק לאפשרות הזאת נמצא  <BR>
בהגותו של א. ד. גורדון ואולי אפשר לראות בה מימוש<BR>
מהותה של הציונות.                              </P>
<P ALIGN="RIGHT">
גורדון עיצב מושג חדש בתורת ההכרה שלו: 'חוויה'. <BR>
המושג השתרש בעברית המדוברת וקיבל משמעות של הנאת<BR>
חושים, בדרך כלל מבידור קל, משמעות שהיתה זרה    <BR>
לגורדון מכל וכל. המשמעות שנתן גורדון למושג ניכרת<BR>
בהיותו בנוי מצרוף המושגים 'הוויה' ו'חיים',     <BR>
ובטענה כי הוא מורה על אופן הכרת המציאות המונגד <BR>
להכרה השכלית, בה קיים ניכור ויחס של אחרות בין  <BR>
המכיר למוכר, אופן הכרה המחולל בהתלכדות החיים עם<BR>
ההוויה, התלכדות המתרחשת במיוחד בעבודת האדמה.   <BR>
בניגוד ל"אהיה אשר אהיה", בפניה לעתיד תוך כדי   <BR>
ביטול היש שבהווה, כאן ישנה אמירת הן והתלכדות עם<BR>
היש, 'הוויה' בהווה, ולא 'אהיה' בעתיד.          </P>
<P ALIGN="RIGHT">
כך כותב גורדון: " והיה בעבדך את עבודתך, והיה   <BR>
בעיניך חללו של עולם בית המלאכה ואתה והטבע -    <BR>
העובדים. ולב אחד לשניכם ורוח אחת. ואמרת ביום   <BR>
ההוא: יפה הוא הטבע בפניו, אבל יפה שבעתיים ברוח <BR>
חייו, בעבודתו... ביום ההוא יהיה פרי עבודתך, בן <BR>
אדם - חיים, כי יהיו חייך בעבודתך. ולא יאבד רגע <BR>
מרגעי חייך לבטלה." ]האדם והטבע[.               </P>
<P ALIGN="RIGHT">
כאן באה לידי ביטוי מלאות שבהווה המלכדת אדם     <BR>
ומקום, אדם ואדמה, אדם וטבע.                    </P>
<P ALIGN="RIGHT">
בעולם הערכים המתפרקים שבו אנו חיים בנקודת הזמן <BR>
שלנו, קל להוקיע כריקים את שני הדגמים. הראשון   <BR>
כמבטל את החיים למען עתיד שלא יושג לעולם, והשני <BR>
כמוביל בהכרח לנהנתנות צרכנית כהוראת 'חוויה' בשפה<BR>
העכשווית. אך דומה שראוי לראות בשתי האופציות    <BR>
אפשרויות טהורות, ללא דלדולי הרוח שפקדו אותם    <BR>
ברבות הימים, לעמוד נוכח הדילמה הקשה שתולדותיה  <BR>
חובקות תמונת עולם שלמה, והרבה הכרעות נגזרות    <BR>
מהבחירה הראשונית - בין כינון ההווה על יסוד     <BR>
העתיד, ובין מלאות ההווה בהווייתו.             </P>
<P ALIGN="RIGHT">
<FONT SIZE="-1"><I>    משה מאיר מלמד בחוג למחשבת ישראל באוניברסיטה<BR>
העברית בירושלים                                </I></FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"המקום אשר אתה עומד עליו אדמת-קדש הוא": מהו   <BR>
מקום?                                          </h4>
<P ALIGN="RIGHT">
גם בפירוש "המקום" הוא משל, והנמשל הוא ערכו של  <BR>
משה גבוה מאד, וכאמור "מי יעלה בהר ה' ומי יקום  <BR>
במקום קדשו? נקי כפים ובר לבב". )"העמק דבר" שמות<BR>
ג, ה(                                          </P>
<P ALIGN="RIGHT">
"ואברהם שב למקומו": לאנשותו, שלא הוסיף להתבודד <BR>
ולהתפלל, אף על גב שאפשר להתבודד ולהתפלל גם בלא <BR>
גלוי שכינה, מכל מקום הסיר עליו עיון האלהות אחר <BR>
שהבין רצון ה' ושב למקומו. )"העמק דבר" בראשית יח,<BR>
לג(                                            </P>
<P ALIGN="RIGHT">
"ואלכה אל מקומי ולארצי": לערכי, שלא אהיה עובד  <BR>
לאחרים, וכך פירושו בבראשית רבה, על הפסוק "וישב <BR>
לבן  למקומו" - לסורו. )"העמק דבר" בראשית ל, כה(</P>
<P ALIGN="RIGHT">
...ועל דרך השאלה זו נאמר "ברוך ה'  ממקומו", כלומר<BR>
כפי מעלתו ורוממות כבודו במציאות, וכן כל היכן   <BR>
שנזכר מקום כלפי ה', אין הכוונה בו אלא מעלת     <BR>
מציאותו יתעלה אשר אין לה משל ולא דמוי. )מורה   <BR>
הנבוכים לרמב"ם, חלק א', ח(                     </P>








<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - Hol Hamoed Sucot</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">חול המועד סוכות </FONT><BR>
<FONT SIZE="3" COLOR="navy">גליון מס' 51 תשנ"ט</FONT>

 </p>


<DIV ALIGN=right>
<H3>הדרן לשנה ראשונה
</H3>

לפני כשנה, בשבת בראשית, יצאנו לדרך עם 2000<BR>
עותקים. תחילת דרכנו לוותה בהיסוסים וחששות: רבים<BR>
הדפים המופצים בבתי הכנסת, הציבור הדתי ברובו אינו<BR>
אוהד את עמדותינו ועוד כהנה ביטויים ספקניים.<BR>
למרות זאת, מפני שהאמנו בחשיבות המסר ובגלל התחושה<BR>
שהציבור מעוניין לשמוע ולהתמודד עם קול תורני<BR>
שונה, גם אם הוא לא תמיד מוכן להסכים עמו, התמדנו<BR>
במשימתנו ואנו שמחים לשתף אתכם, הקוראים, בשמחה<BR>
המלווה אותנו בשמחת תורה, כאשר, במקביל לנעשה בבתי<BR>
הכנסת ברחבי העולם, אנו סוגרים מחזור ופותחים<BR>
מחזור חדש. של "שבת שלום".<BR>
זכינו, בעזרת השם, בעקבות ביקוש שהלך וגבר במשך שנה<BR>
זו, להפיץ את הגיליון חינם ב-9000 עותקים ל-280<BR>
בתי כנסת ברחבי הארץ. בנוסף לכך, מופץ הדף באתר של<BR>
"נתיבות שלום" באינטרנט באופן קבוע ואנחנו מקוים<BR>
לעלות על דרך המלך עם המהדורה האנגלית הנמצאת<BR>
בשלביה הראשונים.<BR>
התגובות שקיבלנו מכם, הקוראים, עודדו אותנו מאד<BR>
וחזקו את תחושתנו לגבי הצורך העז להפיץ את "תורת<BR>
השלום" בין מתפללי בית הכנסת.<BR>
בהזדמנות זו, אני רוצה להודות לכל הכותבים שתרמו<BR>
מזמנם ומתורתם למפעלנו, לד"ר הרי לנגבהיים שדאג,<BR>
בהתנדבות, להיבטים האומנותיים של הגיליון באמצעות<BR>
המדרש החזותי שבעמוד השער, במשך שנה שלמה, למרים<BR>
פיין שרכזה במסירות את עבודת המערכת, לחברי<BR>
במערכת, יצחק פרנקנטל ומנחם קליין על היזמה, העזרה<BR>
והתמיכה. לג'רלד קרומר, צבי מזא"ה יושבי-ראש<BR>
"נתיבות שלום" וליוחנן צורף, מזכ"ל התנועה על<BR>
התמיכה והעזרה, לפרי זמק אשר על הגרפיקה,<BR>
לגרפוס-פרינט אשר על ההדפסה,, לקרנות שאפשרו לנו<BR>
לממן את מפעלנו )הקרן החדשה לישראל, קרן מוריה<BR>
וקרן אברט( וכמובן, לכם הקוראים, על האמון שנתתם<BR>
בנו ועל העניין שגיליתם ב"שבת שלום" בשמך שנה זו.<BR>
חזק חזק ונתחזק<BR>
<BR>
<FONT SIZE="-1">פנחס לייזר - עורך</FONT><BR>

<hR>

<H1>חיים עם סתירות</H1>

<H3>מישל ברום</H3>

<H3>דני ברום</H3>


<FONT SIZE="-1">
הדברים מוקדשים לזכרו של<BR>
אבינו מרדכי בן הרב שמואל ומרגלית ז"ל.<BR>
</FONT><BR>

מגילת קהלת, שקוראים בהרבה קהילות אשכנז בשבת חול<BR>
המועד סוכות, היא אולי הספר הכי שנוי במחלוקת<BR>
בתנ"ך. הספר לא רק מעורר מחלוקת, אלא גם עוסק<BR>
בניגודיות של הקיום האנושי. הניגודיות מתייחסת גם<BR>
לשאלות פילוסופיות כמו איך להתמודד עם החיים, כאשר<BR>
האדם מודע שהוא בר חלוף, גם בשאלות ערכיות כמו<BR>
מקומו של הטוב והרע ומקומה של החכמה בעולם וגם<BR>
לשאלות מוסריות כמו "למה צריך האדם לשאוף?". בכל<BR>
התחומים האלה אפשר למצוא מסרים כפולים ומנוגדים.<BR>
<BR>
ברצוננו לחקור את ההתייחסות לספר הזה. במיוחד נרצה<BR>
להתייחס לשאלה איך מתמודדים עם אמביוולנטיות כלפי<BR>
האמונה וסתירות בין מחשבותינו לבין דברי תורה.<BR>
בנוסף, נשאל את השאלה מה המסר שטמון בספר קהלת על<BR>
למידה ואמביוולנטיות.<BR>
<BR>
שאלות ביקורתיות נשאלו כבר בגמרא )בבלי שבת ל, ע"ב(<BR>
לגבי מגילת קהלת וקדושתה. הוצע לגנוז את הספר כי<BR>
הוא עלול להביא לבלבול הקורא. "בקשו חכמים לגנוז<BR>
ספר קהלת מפני שדבריו סותרין זה את זה". חז"ל<BR>
החליטו שלא לגנוז את הספר "מפני שתחילתו דברי תורה<BR>
וסופו דברי תורה".  בהמשך מביאים שני משפטים<BR>
שאמורים להוכיח שספר קהלת מכיל דברי תורה. המשפט<BR>
הראשון מפתיע למדי והוא: "מה יתרון לאדם בכל עמלו<BR>
שיעמול תחת השמש" ובמאמץ, כך נראה לנו, מוצאים פה<BR>
דברי תורה דרך פירוש המילים "תחת השמש". הגמרא<BR>
מסבירה שמשמעות מילים  אלו שיש יתרון לאדם קודם<BR>
השמש, כלומר, לפי רש"י,  "אם יעמול בתורה שקדמה<BR>
לשמש".<BR>
<BR>
לקורא התמים הטענה של חז"ל לא נראית משכנעת במיוחד.<BR>
סביר להניח שהספר יכול להתחבר לספקות של הקוראים<BR>
ולחזק גישה פטליסטית לחיים. "הבל הבלים הכל הבל"<BR>
בהחלט מייצג גישה שמדברת אל אנשים מסוימים ואל<BR>
קבוצות מסוימות, והגישה זוכה בפופולריות במיוחד<BR>
אצל מתבגרים. האם אכן יש מספיק "דברי תורה"<BR>
שיכולים להסיר את הספק על גישתו וכוונותיו של<BR>
קהלת?<BR>
<BR>
הגמרא נותנת לנו רמז איך עלינו ללמוד את קהלת כדי<BR>
למנוע בלבול. היא מציעה לנו להגביל את ההתייחסות,<BR>
לא לקרוא את הטקסט באופן תמים, אלא לחפש בתוכו את<BR>
דברי התורה. אם נחפש, אפילו במאמץ גדול, נצליח<BR>
להבין מתוך הטקסט המבלבל, כיוון "נכון", קרי<BR>
תורני. אבל למרות שחז"ל היו מודעים לאפשרות של<BR>
הבלבול, בחרו לא לגנזו. וגם זה רמז, אולי בכיוון<BR>
של צורת הלימוד.<BR>
<BR>
מרטין בובר התייחס, במאמריו על חינוך, על תהליך<BR>
הלמידה. הילד הלומד, לפי בובר, לא זקוק רק לידע או<BR>
מיומנות, אלא בראש ובראשונה לגיבוש האופי<BR>
. גיבוש האופי דורש מפגש עם(Karaktererziehung)<BR>
האחר ועם השונה. דרך ההיכרות עם השונה, הלומד יכול<BR>
להפנים את הגבולות בין מה שלו לבין מה שאינו שלו,<BR>
בין הנורמות שלו לבין נורמות אחרות. למידה היא<BR>
אפוא ההתמודדות עם הסתירה, והמאבק שמיועד להכריע<BR>
מה רואים ומה לא רואים.<BR>
<BR>
קהלת ראה את הכל, והוא לא נמנע מלהיזכר בכל; עושר,<BR>
עמל, חכמה, חיים, מוות וכו'. חז"ל לא מונעים מאתנו<BR>
לראות את כל זה ולקרוא את הראיה הכוללת של קהלת.<BR>
תנאי ללמוד את ספר קהלת כספר קדוש, כך אפשר לפרש<BR>
את הגמרא, הוא הראיה שמתוך המסורת. רק אם קוראים<BR>
את הספר מתוך הסברה שהם מכילים דברי תורה. האתגר<BR>
הוא לגלות אותם, רק אז הספר נחשב כספר קדוש.<BR>
<BR>
אנו מתקשים לענות על השאלה: האם חז"ל מתכוונים<BR>
שצריך ללמוד את קהלת מראש מתוך שטנץ מסוים, כך שלא<BR>
נפגוש כלל את הסתירות? או האם קהלת נותן לנו<BR>
הזדמנות לחפש את הקודש שבתוכו, בתנאי שהוא הולם את<BR>
התורה, אבל בעימות מתמיד עם הספק והבלבול?<BR>
<BR>
ישעיהו ליבוביץ' במאמרו על קהלת שפרסם בספרו "חמישה<BR>
ספרי אמונה "  לומד דבר גדול מתוך זה שהוחלט לקבל<BR>
את קהלת כספר קדוש. הוא מסיק ש "דמותו של המקרא<BR>
נקבעה על ידי הביקורת האמונית של החכמים ". " או<BR>
בלשון אחר: התורה שבכתב מתקיימת  מכוחה של התורה<BR>
שבעל פה." זאת אומרת, המאבק על האמונה היא לא מאבק<BR>
על האמת או על מציאות נתונה, היא מאבק על הפירוש,<BR>
על קבלת המציאות וההתמודדות אתה.<BR>
<BR>
קריאת מגילת קהלת לפי הפשט יוצרת עימות עם כל<BR>
הנטיות שלנו, שהוא מכנה אותם תחת הכותרת "הבל" או<BR>
"רעות רוח". מי לא אוהב להיות בבית שמחה יותר<BR>
מלהיות בבית אבל? מי לא אוהב לרכוש חכמה ומי לא<BR>
מעריך חכמה? כך אנו מוצאים הרבה מנטיותינו גם בתוך<BR>
המחבר של קהלת, שמודה לפנינו על כל הגלים שעברו<BR>
עליו בחיים. בניגוד למפרשים שרואים רק את הדחייה<BR>
של כל הנטיות ומשתמשים בקהלת כספר מוסר, אנו מעלים<BR>
את האפשרות שקהלת דווקא נותן הצדקה לחוויה האנושית<BR>
המגוונת והמלאה ולא מציע לדחות אותה או להימנע<BR>
ממנה. ההיכרות עם העולם ועם הטבע האנושי שלנו היא<BR>
צריכה ללמד אותנו להתמודד עם הקיום האנושי הלא<BR>
מובן. קהלת מציע לנו לחיות לא מתוך הגבלת התפיסה<BR>
והגבלת הבחירה, אלא מתוך היכרות מלאה עם המציאות.<BR>
זה אומר גם לחיות עם הסתירות שאנו פוגשים סביבנו<BR>
ובתוכנו, לחיות עם אמביוולנטיות. לנו נראה שגישה<BR>
זו חושפת אותנו לסיכוי ולסיכון תמידיים. ההתמודדות<BR>
עם הסתירה נותנת לנו סיכוי ללמוד, להעשיר את עצמנו<BR>
ולהתעמק בהגדרה של עצמנו ושל האחר. הסיכון בזה הוא<BR>
הבלבול, כפי שחז"ל ראו, המשיכה אל השונה והביטול<BR>
של הערכים שלנו.<BR>
בראיה הזו מתאים שקוראים את קהלת בסוכות, זמן שאנו<BR>
יוצאים מהסביבה המוגנת, יוצאים החוצה וחושפים את<BR>
עצמנו לסיכויים וסיכונים של הטבע ושל ההשגחה<BR>
העליונה. קהלת חושף אותנו למציאות של הסתירות<BR>
ומכריח אותנו ללמוד מהדומה ומהשונה.<BR>

<BR>
<FONT SIZE="-1">.מישל ברום הוא עובד סוציאלי ברחובות<BR>
דני ברום הוא פסיכולוג בירושלים</FONT><BR>

<hR>

<H3>"אין מידע נבואי על "הקץ</H3>

ודברי היוצר  ודברי  רבי  יצחק  בן לב וכל החושבים<BR>
המלות   או  האותיות  בחשבון  גימטריא  "הכל  הבל<BR>
ורעות  רוח",  כי  דניאל  לא  ידע  הקץ  ואף כי<BR>
הבאים אחריו,  רק  רמז  המלאך  דבר  כאשר  אפרש<BR>
רק לא פירש מתי יהיה.<BR>
<FONT SIZE="-1">(אבן עזרא דניאל  יא ,  ל)</FONT><BR>

<hR>

<H3>"הבל-הלב"</H3>

"הבל  הבלים  אמר  וגו' הכל הבל" )קהלת א ב(:  יש<BR>
לפרש כי שורש מצות של חודש זה, הן הנה דברים שבלב,<BR>
מצות שופר בראש השנה הוא הבל הלב  'גנוחי  גנח<BR>
ילולי  יליל' מלב, ורמז לדבר בפרשת אמור  )ויקרא<BR>
כג,  כד(בחדש  'השביעי 'באחד 'לחדש ר"ת  "הבל<BR>
הל"ב", מצות תשובה וידוי ביום הכיפורים עיקרו<BR>
חרטה שבלב, אם מתודה בלא לב, על זה אמר על חטא<BR>
שחטאנו בוידוי פה, ועל  כן  )ויקרא כג, כז( אך<BR>
'בעשור 'לחדש 'השביעי ר"ת הב"ל הלב, וכן מצות סוכה<BR>
דכתיב )ויקרא כג מב( 'בסוכות  תשבו' )ויקרא כג<BR>
מג("למען ידעו דורותיכם כי בסוכות הושבתי וגו'",<BR>
מבואר בטור אורח חיים ואחרים, וז"ל "צריך שיכוין<BR>
בלב  שהוא  זכר  ליציאת  מצרים",וכן  מצות ארבעה<BR>
מינים  שבלולב  מבואר  במדרש )ויק"ר פ"ל י"ד(לולב<BR>
דומה  לשדרה, הדס  לעינים, ערבה  לשפתים,  אתרוג<BR>
דומה  ללב, הוי  'כל  עצמותי  תאמרנה  ה'  מי<BR>
כמוך' )תהלים לה י(. ביאור הדבר כי הג' מינים<BR>
נאגדים יחד, וצריך  לחבר האתרוג עמהם,.  ולדרכינו<BR>
נאמר להורות כי מעשה  בלא לב הוא כמו גוף בלא נשמה<BR>
כידוע, ולזה צריך   להג'  מינים  המורים  על  ראשי<BR>
האברים  כלי המעשה  לחבר  להאתרוג  הרומז ללב<BR>
שיהיה לבו עם המעשה,  ולכן  האתרוג  אינו  נאגד<BR>
עמהם, לרמז  כי עבודת הלב הוא עבודה גם בלי האברים<BR>
כלי המעשה,  אך  עבודת האברים  בדבור  ומעשה  אינם<BR>
חשובים אם הם בלי הלב, כי  אם  בהצטרף  עמהם  הלב<BR>
לעשות נחת רוח לשמו  ית' ולכן  ולקחתם 'לכם 'ביום<BR>
'הראשון )ויקרא  כג מ(, ר"ת הל"ב, וכן שורש לולב<BR>
אותיות ל"ו ל"ב, ולכן  מברכין  על  נטילות  לולב,<BR>
כי עיקר המברך הוא הלב.<BR>
<FONT SIZE="-1">(ייטב פנים ח"א דף קצט/א)</FONT><BR>

<hR>

<H3>.המתח בין אחדות למאבק באלילות</H3>

"ויהי  בישורון מלך": כשישראל שוים בעצה אחת מלמטה,<BR>
שמו   הגדול   משתבח   למעלה,  שנאמר:  "ויהי<BR>
בישורון מלך" אימתי? "בהתאסף ראשי עם".<BR>
<FONT SIZE="-1">(ספרי  וזאת הברכה פיסקא שמו)</FONT><BR>
<BR>
"לעיני   כל   ישראל"     שנשאו  לבו  לשבור<BR>
הלוחות לעיניהם,  שנאמר  "ואשברם  לעיניכם"<BR>
והסכימה  דעת הקב"ה לדעתו, שנאמר "אשר שברת" יישר<BR>
כחך ששברת.<BR>
<FONT SIZE="-1">(רש"י דברים פרק לד פסוק יב)</FONT><BR>

<hR>
<H3>קוראים מגיבים</H3>


פרופ' סטטמן )"שבת שלום" 45( עסק בעיקר בחובה הדתית<BR>
להעדיף שלום על פני מלחמהאפשר במקביל להראות כיצד<BR>
מנסה התורה לצמצם אפשרות של מלחמה. לאור הפטורים<BR>
שהתורה מחלקת בנדיבות יתרה ממלחמת רשות, אין מנוס<BR>
ממסקנה שהתורה רומזת כאן על התנגדותה למלחמה יזומה<BR>
זו.<BR>
העובדה שפרופ' סטטמן מגייס את התורה לדעתו המדינית<BR>
אין בה פסול )כולם עושים זאת ואפילו ממקום שלומד<BR>
פרופ' סטטמן, אפשר להביא ראיה לסתור באשר למהות<BR>
השלום הנידון במקרא(. מאידך, מקומם הנסיון, המסויג<BR>
אמנם במלה "חלק", להאשים מי משומרי המצוות בהצגת<BR>
הקריאה לשלום ' כדרך פסולה ומגונה'. רוב מוחלט<BR>
ומכריע משומרי תורה ומצוות שהתנגדו למהלכים<BR>
המדיניים של הממשלה הקודמת, מהלכים שסוחפים את<BR>
הממשלה הנוכחית, לא עשו זאת משום התנגדותם לשלום<BR>
חלילה. ההתנגדות נובעת מהערכה פוליטית מציאותית,<BR>
קרה ומפוכחת לפיה הסכם אוסלו אינו מוביל כלל לשלום<BR>
אלא דווקא לשפיכות דמים נוראה שתגיע ברגע שהממשלה<BR>
תסרב לקבל את דרישותיהם )ורגע זה היה מגיע גם<BR>
לממשלת שמאל(.<BR>
לכן, אם אמנם ישנה מחלוקת בתוך הציבור שומר המצוות,<BR>
הבה נעמיד אותה על מקומה הנכון  - מחלוקת בניתוח<BR>
המציאות -  ואל נאשים זה את זה ברמיסת ערכי יסוד<BR>
של אמונתנו.<BR><BR>
הלל  אפלבום  ירושלים<BR>

<H4>:דניאל סטטמן, כותב המאמר, מגיב</H4>

הלל  אפלבום סבור שההתנגדות למהלכי השלום בקרב "רוב<BR>
מכריע ומוחלט משומרי תורה ומצוות" נובעת מהבנה<BR>
אחרת של המציאות המדינית-בטחונית, ולא משיקולים<BR>
אידיאולוגיים. לצערי, אני רואה את הדברים אחרת.<BR>
הרבנים והאידיאולוגים של הציונות הדתית מונעים<BR>
)לפחות בחלקם, אם לנקוט זהירות יתרה( על-ידי תפיסת<BR>
עולם גאולתית, שהבנתה את המציאות מתבססת על כלים<BR>
שונים בתכלית מאלה הדרושים למה שאפלבום קורא<BR>
"הערכה פוליטית מציאותית קרה". מי שסבור כי<BR>
"מלחמות ישראל הן פעמי ורגלי אורו של משיח עצמו<BR>
הצועד בהן אל תקומתו" )הרב טאו(, יהסס פחות מלצאת<BR>
למלחמה, ואולי אף ייזום אותה, גם אם אין מדובר<BR>
במלחמת הגנה הכרחית. ואכן, לפי הרב ולדמן למשל,<BR>
מלחמת לבנון לא נועדה להגן על הגליל, אלא "לעשות<BR>
סדר בעולם... לקבוע סדר של אמונה וקדושה". ההבנה<BR>
המשיחית של מלחמות ישראל מובילה גם לתפיסה אחרת של<BR>
השלום המיוחל; שלום "סתם" אינו בגדר מטרה<BR>
לגיטימית, אלא רק שלום של ימות המשיח, "שלום של<BR>
אחדות המין האנושי סביב תורה אחת" )הרב יעקב אריאל(<BR>
- כל הציטוטים מתוך אביעזר רביצקי: "הקץ המגולה<BR>
ומדינת היהודים" -. חתירה לשלום של הוגים אלה<BR>
במציאות הפוליטית ה"קרה" תהיה מהפכה של ממש.<BR>
</DIV>


<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Behar</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בהר</FONT><BR>
<FONT SIZE="3" COLOR="navy">גליון מס' 30 תשנ"ח</FONT>

 </p>


<DIV ALIGN=right>
"וערי הלוים": לוי - היינו העובד ה', וזה כי על-ידי<BR>
עבודה יוכל האדם להשיג כל אשר אבד, בהוספות טוב.<BR>
)מתוך פירוש "מי השלוח" לרבי מרדכי יוסף מאיזביצא<BR>
על פרשת בהר(<BR>

<hR>

<H3>"כי לי הארץ"</H3>
אל תרע עינך בה, ש א י נ ה ש ל ך.<BR>
<FONT SIZE="-1">(מתוך פירוש רש"י על ויקרא כ"ה, כ"ג)</FONT><BR>
<BR>
הזהיר שלא למכור בארץ ישראל מכירה קיימת והוא אמרו:<BR>
"והארץ לא תמכר לצמיתות".<BR>
<FONT SIZE="-1">(מתוך ספר המצוות לרמב"ם, מצוות לא תעשה רכז)</FONT><BR>
<BR>
משרשי המצוה )שלא לשנות מגרשי ערי הלויים ושדותיהם(<BR>
: לפי שערי הלויים היו נכונים לצרכי כל שאר<BR>
השבטים, כי הוא השבט הנבחר לעבודת ה' וכל עסקם היה<BR>
בחכמה, שלא היו טרודים בעבודת האדמה כשאר שבטי<BR>
ישראל, ועליהם נאמר "יורו משפטיך ליעקב ותורתך<BR>
לישראל" )דברים לג,י( ומתוך שהחכמה בתוכם היה עסק<BR>
כל ישראל תמיד עמהם, מלבד שהיו בתוך עריהם ערי<BR>
מקלט הרוצח, ומתוך כך גם היו עיני כל ישראל על<BR>
עריהם כי לא ידע אדם מה ילד יום, ולכן היה בדין<BR>
להיות אותן הערים אשר יד הכל שוה בהן ולב הכל<BR>
עליהם להיותן בתכלית היופי והחמדה, ושבח כל עם<BR>
ישראל בכך, ומפני כן באה הצוואה עליהם שלא לשנות<BR>
בעניינם דבר כי אדון החכמה ייסדן ותקנן והגביל<BR>
גבולם וירא כי כן טוב...<BR>
<FONT SIZE="-1">(.מתוך ספר החינוך, מצוות לא תעשה שמג)</FONT><BR>

<hR>

<H3>שנת היובל - ריענון חברתי וכלכלי</H3>
<H3>חנוך גולדברג</H3>

בויקרא פרק כה פסוקים ט-יג,נאמר:<BR>
ט. והעברת שופר תרועה...: י. וקדשתם את שנת החמשים<BR>
שנה, וקראתם דרור בארץ לכל ישביה, יובל הוא תהיה<BR>
לכם, ושבתם איש אל אחזתו ואיש אל משפחתו תשבו: יא.<BR>
יובל הוא שנת החמשים שנה תהיה לכם, לא תזרעו ולא<BR>
תקצרו...: יב. כי יובל היא תהיה לכם...: יג. בשנת<BR>
היובל הזאת, תשובו איש אל אחוזתו:<BR>
במבט ראשון, בפרשת היובל מוזכרים ארבעה דינים:<BR>
תקיעת שופר, שחרור עבדים עבריים, החזרת קרקע<BR>
לבעליו הראשונים ושמיטת הקרקע, בדומה לשנת שמיטה.<BR>
אך עיון בפרשה ודיניה מעלה שמהותה מאופיינת בשני<BR>
דיניה, שחרור עבדים והחזרת קרקע.<BR>
<BR>
שלוש פעמים מדגיש המקרא "יובל היא תהיה לכם"<BR>
כלומר:שמה של שנת החמישים קובעת מהותה. ואכן, מפרש<BR>
רש"י: "יובל היא - שנה זו נבדלת משאר השנים בנקיבת<BR>
שם לבדה". ומה פירושו של "יובל"? ממשיך רש"י, "ומה<BR>
שמה? יובל שמה, על שם תקיעת שופר". גם אבן עזרא<BR>
כותב "ונקראה השנה בשם השופר", ו-כך בספר יהושע<BR>
פרק ו' "שופרות היובלים", ו-"בקרן היובל".<BR>
<BR>
תקיעת השופר ביובל מיוחדת היא, תוקעים בבית הדין<BR>
בנוסף לתקיעת היחידים. יתירה מזאת, יש אומרים<BR>
שמצווה לכל אחד בעצמו לתקוע בשופר, ולא רק לשמוע<BR>
מאחרים. כך מסביר הרדב"ז )שו"ת הרדב"ז סי' אלף<BR>
ת"ל( ההבחנה שעושה הרמב"ם בין המצווה לתקוע בשופר<BR>
ביובל משום "והעברת שופר" לבין המצווה בראש השנה<BR>
לשמוע שופר משום "יום תרועה יהיה לכם".<BR>
<BR>
מה אופייה של תקיעה מיוחדת זו? מפרש רש"י "והעברת,<BR>
לשון הכרזה", וכן כותב הרמב"ם בספר המצוות )מ"ע<BR>
קל"ז( "וידוע כי התקיעה הזאת ביובל אמנם היא לפרסם<BR>
החרות, ושהוא מין ההכרזה, והוא אמרו וקראתם דרור,<BR>
ואין ענינה כענין תקיעת ראש השנה, כי היא זכרון<BR>
לפני ה' וזו להוציא את העבדים". יוצא שמלבד הכרזה<BR>
ציבורית ליובל, כל יחיד חייבת בהכרזה שלו "לפרסם<BR>
החרות".<BR>
<BR>
הרמב"ן דוחה פירושו של רש"י ל"יובל". בין השאר הוא<BR>
שואל "כי מה הטעם שיאמר על השנה: תקיעה היא תהיה<BR>
לכם , ושבתם"? מציע הרמב"ן: "ולפי דעתי, לא קראו<BR>
הכתוב יובל על התקיעה רק על הדרור, כי לא הזכיר<BR>
השם הזה בכתוב הראשון שאמר והעברת שופר תרועה, אבל<BR>
אמר וקראתם דרור בארץ לכל יושביה, שיהיו כולם בני<BR>
חורין לדור בכל מקום שירצו, ואמר יובל היא, שבה<BR>
יובל כל איש אל אחוזתו ואל משפחתו יובילוהו רגליו<BR>
מרחוק לגור." לרמב"ן המלה יובל משקף את מהותה של<BR>
השנה, שחרור עבדים עבריים והחזרת קרקע שבעליו<BR>
נאלצו למוכרו, על כן "יובל כל איש אל אחוזתו",<BR>
מלשון תובלה.<BR>
<BR>
כאמור, שלוש פעמים מדגישה לנו התורה "יובל היא תהיה<BR>
לכם". משתמע מהפסוקים יחסי גומלין בין "יובל" ל-<BR>
"היא תהיה לכם" וכך בהלכה, היובל קובע את ההלכה<BR>
לכם, ואתם קובעים את היובל. היחיד מצווה לקיים את<BR>
מצוות היובל, לתקוע בשופר, לשחרר את העבדים,<BR>
ולהחזיר קרקע. גם אם היחיד לא יעשה כך, בית הדין<BR>
תוקע בשופר, הקרקע חוזרת והעבד משוחרר ע"י ריבון<BR>
העולמים. "ויובל אפקעתא דמלכא היא" כדברי חז"ל<BR>
)בבא מציעא קט, ע"א( בשנת יובל, המלך הפקיע.<BR>
מאידך, בספרא ובתלמוד )ראש השנה ט', ע"ב( למדו<BR>
מייתור "היא" שבא למעט חלות היובל, ונחלקו התנאים<BR>
איזו מבין שלשת עיקרי היובל מעכב החלת שנת היובל.<BR>
"היא" ממעיט, מסביר רש"י "תלמוד לומר 'היא', אם<BR>
עשית דברים הללו היא יובל, ואם לאו אינו יובל...".<BR>
<BR>
להלכה, נפסק ברמב"ם )שמיטה ויובל פ"י הל' יג( כדברי<BR>
החכמים )ראש השנה שם( "שלשתן מעכבות בו, קסברי<BR>
מקרא נדרש לפניו, ולפני פניו, ולאחריו". כלומר<BR>
"היא" באמצע פסוק י' מתייחס לדין השופר בפסוק ט',<BR>
שחרור עבדים ברישא של פסוק י', ו- החזרת קרקע<BR>
בסיפא פסוק י'. על כן למרות שתקעו בשופר ושנת<BR>
היובל הוכרזה, כאשר העם בפועל לא החזיר את הקרקע<BR>
לבעליו הראשונים או לא שחרר עבדיו - השנה איננה<BR>
שנת יובל, ואין "אפקעתא דמלכא" או שמיטת קרקע של<BR>
זריעה, קצירה ובצירה המפורטת בפסוק י"ב והנלווית<BR>
לשנת יובל שבה מתקיימת עיקרי דיניה )אין שמיטת<BR>
כספים ביובל בכל מקרה(.<BR>
<BR>
יוצא איפוא מעיון בהלכה והפרשנות, שעיקרי היובל הם<BR>
שחרור העבדים והחזרת קרקע - שנת היובל במהותה היא<BR>
שנה שהוקדש לריענון חברתי וכלכלי. "ושבתם איש אל<BR>
אחוזתו" הוראת שנים שהם אחד, שחרור האיש לחזור<BR>
לאחוזתו, ושחרור האחוזה לחזור לבעליו המקוריים,<BR>
צדק חברתי משולב בתיקון כלכלי. בטעמים לשמיטה<BR>
ויובל כותב הרמב"ם במורה נבוכים )ח"ג פרק ל"ט(:<BR>
"מהם חמלה לעבדים ולעניים ... ומהם דאגה לסדירות<BR>
הפרנסה באופן תדיר, והוא שתהיה הארץ כולה נצורה,<BR>
שלא תתכן בה מכירה החלטית, והארץ לא תמכר לצמיתות,<BR>
וישאר רכוש האדם שמור בעיקרו לו וליורשיו, ויאכל<BR>
יבולו לא יותר."<BR>
<BR>
בעידן המודרני, נוכחנו לראות מדינות מנוהלות בשיטות<BR>
כלכליות שונות, קיצוניות והרסניות, מחד, ופשרניות<BR>
ומצליחות מאידך. יתכן ואין מנוס מהנעת גלגלי המשק<BR>
בתמריץ לרווחים אישיים, אך המערכת זקוקה לפקוח<BR>
וכבלים תחיקתיים, הן מבחינת היבטים אנושיים<BR>
והומניסטיים - חמלה כדברי הרמב"ם - והן מבחינת<BR>
הצלחה כלכלית - סדירות הפרנסה כדברי הרמב"ם.<BR>
בריאות המשק והחברה דורשת למנוע ריכוזיות יתר של<BR>
הון החברה ו-אוצרות המדינה, לדאוג למחזור ההון של<BR>
החברה ומשאבי המדינה. לשם כך, מדינות המערב דואגים<BR>
לשזור במערכת הכלכלה והחברה כבלי חקיקה לויסות בין<BR>
אינטרסים. מחד גיסא,מושיטה המדינה הגנה לחופש<BR>
העיסוק והמסחר, מאידך גיסא, היא מונעת ריכוזיות<BR>
הון ומשאבים וקובעת מס הכנסה מדורג, מס עיזבון<BR>
מדורג, מונעת הגבלים עסקיים, מפקחת על חוזים<BR>
אחידים, תוחמת גבולות של זמן בקניין רוחני, ומפקחת<BR>
על השכירים ותנאי עבודתם.<BR>
<BR>
עקרונות אלו, החמלה וסדירות הפרנסה, עולים מדינים<BR>
רבים בתורה וביתר שאת מפרשת היובל. עם קום המדינה,<BR>
מצאו עקרונות אלו את מקומם בתורת העבודה, ובתורה<BR>
ועבודה. ברם, נדמה שדווקא עם הגעת המדינה לשנת<BR>
יובלה ושגשוג כלכלי חל כרסום בעקרונות חיוניים<BR>
אלו. תמורות השנים והתפתחות המשק מביאות, לעתים על<BR>
כרחן, לעיוותים שיש ליישבם. אומר לנו הרמב"ם<BR>
"לעתיד לבוא, בביאה שלישית, בעת שיכנסו לארץ<BR>
יתחילו למנות שמיטין ויובלות....". עדיין לא זכינו<BR>
שרוב העם היהודי יושב בארץ ישראל, תנאי להחלת דיני<BR>
היובל מן התורה, אבל עלינו לדאוג ביתר שאת לקיום<BR>
עקרונות הצדק החברתי וריענון כלכלי הגלומים בדיני<BR>
היובל.<BR>
<BR>
<FONT SIZE="-1">,הרב חנוך גולדברג, חבר הנהלת נתיבות שלום בעבר<BR>
עוסק בעריכת דין.</FONT><BR>

<hR>

<H3>:משולחן המערכת</H3>
מאמרו של יחיאל גריינימן )פרשת תזריע-מצורע( על<BR>
הריסת בתים עורר אצל חלק מקוראינו הקבועים<BR>
והמזדמנים תגובות חריפות, בעל- פה ובכתב. אנו<BR>
מפרסמים כאן שתי תגובות שהתקבלו, עם קיצורים<BR>
הכרחיים:<BR>
כותב לנו ישראל אלפסי מתל-אביב: "מאמרו של יחיאל<BR>
גריינימן הקורא להריסת בתיהם של יהודים כמה ימים<BR>
אחרי הרצח שאירע במעון, זמן קצר אחרי ביקורם של<BR>
"רבנים למען זכויות אדם" באזור... אני מניח שרצח<BR>
אחד אינו מספיק עבור אותם "רבנים", המתעניינים<BR>
לכאורה רק בזכויות האדם, כאשר האדם הוא ערבי.<BR>
הקריאה להריסת בתים ולמקרי רצח נוספים אינו בדיוק<BR>
הדבר הנכון לעשות עבור תנועה הנקראת 'עוז ושלום'."<BR>
משה הכרמי מכפר מחולה כותב לנו: "...יש, לעניות<BR>
דעתי, גבול לציניות שבגיוס הבוטה של פרשת השבוע<BR>
לביסוס השקפת עולמו של הכותב. המרחק בין נגעי בתים<BR>
להריסת בתי מחבלים הינו כה רב שרק עיוות גס או<BR>
רדידות מחשבתית יכולים למצוא קשר בין הנושאים.<BR>
אציין כי העלון משופע במאמרים בעלי גישה ייחודית<BR>
ומפרה, גם אם לעתים אני מוצא עצמי חלוק על התכנים.<BR>
לכן, חבל שמאמר מסוג זה יעיב על ההתרשמות."<BR>
לעתים, כמו בתיאור בעלי החיים שהוכנסו לתיבת נח,<BR>
משתמשת התורה בביטויים כגון "והבהמה אשר איננה<BR>
טהורה"; לעומת זאת, בפרשת "שמיני" מתארת התורה<BR>
בהמות וחיות "טהורים או טמאים", בלי להשתמש ב"לשון<BR>
נקיה".<BR>
בגליונות "שבת שלום", אנחנו משתדלים למצוא את<BR>
האיזון הנכון בין מסרים ברורים וחד- משמעיים של<BR>
שלום וכבוד האדם, כפי שהם באים לידי ביטוי במקורות<BR>
ישראל לבין סגנון כתיבה המאפשר גם לאנשים החולקים<BR>
עלינו לקרוא את הדברים, להתמודד אתם ואפילו להידבר<BR>
אתנו בצורה מכובדת סביב נקודות המחלוקת שהיא לשם<BR>
שמים, ולכן סופה להתקיים.<BR>
הפעם, בדבריו של הרב יחיאל גריינימן, היתה אמירה<BR>
ברורה וחד-משמעית בנושא אקטואלי השנוי במחלוקת,<BR>
וכנראה טעון מאד מבחינת הרגשות שהוא מעורר ולכן,<BR>
אנחנו מודים לכל מי ששיתף אותנו ברגשות אלו, אפילו<BR>
אם לעתים הדבר נעשה בצורה בוטה ופוגעת.<BR>
קשה מאד לחוש את כאבם וסבלם של בני עם אחר, כאשר<BR>
לעתים, רבים מבני אותו עם אחראים לסבלם ולכאבם של<BR>
בני עמנו. אך, כאשר התורה מצווה עלינו לעשות "הישר<BR>
והטוב", לא להונות את הגר, "כי גרים הייתם בארץ<BR>
מצרים", היא עושה זאת מפני שהיא יודעת שהדבר אינו<BR>
קל.<BR>
האם מישהו פעם טען ש"קל להיות יהודי"?<BR>
<BR>
ייתכן שניתן היה לבסס את ערך היחס ההוגן והמוסרי<BR>
כלפי הזרים החיים בתוכנו, על-ידי טיעונים חזקים<BR>
יותר ואולי נקט הכותב בדרשנות חופשית ומטפורית<BR>
מידי במאמרו. כמו-כן, אולי היה עדיף להתייחס בנפרד<BR>
לנושא הענישה הקולקטיבית של משפחות מחבלים ולנושא<BR>
ההפליה הקיימת באכיפת חוקי הבנייה, כדי להמחיש את<BR>
ה"נגע" המוסרי שהתפשט בבתינו. אך, בסך הכל, כאשר<BR>
התורה מצווה "צדק צדק תרדוף" "וגר לא תונה ולא<BR>
תלחצנו", היא דורשת מאתנו להיות ערים לאחריות<BR>
המוסרית הנובעת משליטתנו על עם אחר.<BR>

<hR>

<H3>:מהנעשה בתנועה</H3>
בימים אלו,; פורסם ספרו של חברנו פרופ' יוסף ולק<BR>
"כיום אתמול", בהוצאת ששר ירושלים )בשיתוף אונ'<BR>
בר-אילן ומכון ליאו בק(. הספר כולל מסות מאמרים<BR>
וזכרונות מתקופות שונות בחיי העם.<BR>
אנחנו מאחלים לפרופ' ולק שיזכה "לעשות ספרים הרבה"<BR>
בבריאות ובשלוה. ניתן לרכוש את הספר בהזמנה ישירה<BR>
במשרד, במחיר מוזל של 45 ש"ח )כולל דמי- משלוח(<BR>
</DIV>














<P ALIGN="center">

</P>

</body></html>

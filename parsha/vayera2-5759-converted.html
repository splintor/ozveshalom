<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  וירא </FONT><BR>
<FONT SIZE="3" COLOR="navy">גליון מס' 55 תשנ"ט</FONT>

 </p>



<P ALIGN="RIGHT">
מראית עיניהם  של  צדיקים מעלה אותם, שנאמר: 'וישא  <BR>
עיניו וירא, והנה שלשה אנשים נצבים' )בראשית יח, ב( <BR>
ולפיכך  שמחים במראית  עיניהם, שנאמר: 'יראו צדיקים&hellip;<BR>
וישמחו'                                           <br>
                                  <FONT SIZE=2>  .(איוב כב, יט)
</FONT><BR>
                          <FONT SIZE=2>(מדרש אבא גוריון פרשה ג)</FONT></p>



<h4 ALIGN="RIGHT">
מידת החסד של אברהם אבינו כדגם לאחריות חברתית.     </h4>
<P ALIGN="RIGHT">
שכר   הלויה   מרובה  מן  הכל,  והוא  החק  שחקקו   <BR>
אברהם  אבינו  ודרך  החסד  שנהג  בה; מאכיל עוברי   <BR>
דרכים  ומשקה  אותן  ומלוה  אותן.  וגדולה  הכנסת   <BR>
אורחים   מהקבלת  פני  שכינה,  שנאמר:  "וירא  והנה <BR>
שלשה  אנשים"  ולוויים יותר מהכנסתן. אמרו חכמים: כל<BR>
שאינו מלוה, כאילו שופך דמים.                      <br>

         <FONT SIZE=2>   (משנה תורה לרמב"ם, הלכות אבל  יד , ב)</FONT> </P>

<hr>

<h2 ALIGN="RIGHT">
"האף תספה צדיק עם רשע?"                           </h2>
<h3 ALIGN="RIGHT">
פנחס )פאול( לדרמן                                 </h3>
<P ALIGN="RIGHT">
  במקרא, אנו פוגשים ארבע תגובות לבשורת הרס וחורבן:<BR>
תגובתו של נח, תגובתו של אברהם אבינו, תגובתו של משה<BR>
רבינו, ותגובתו של יונה הנביא.                     </P>
<P ALIGN="RIGHT">
</P>
<P ALIGN="RIGHT">
נח>B< עושה ככל אשר צוה אותו ה', ללא התדיינות וללא    </B><BR>
נסיון ללמד זכות על האנושות  העומדת על סף כליה:    </P>
<P ALIGN="RIGHT">
הבשורה>B<  -  "קץ כל בשר בא לפני כי מלאה הארץ חמס    </B><BR>
מפניהם והנני משחיתם את הארץ.  עשה לך תבת עצי גופר,<BR>
קנים תעשה את התבה וכפרת אותה מבית ומחוץ  בכפר... "<BR>
)בראשית  ו'; י"ג, י"ד(.  "ואני הנני מביא את המבול <BR>
מים על הארץ לשחת כל בשר אשר בו רוח חיים מתחת השמים<BR>
 והקמתי את בריתי אתך ובאת אל התבה אתה ובניך ואשתך&hellip;<BR>
ונשי בניך אתך" )שם; י"ז, י"ח(.                    </P>
<P ALIGN="RIGHT">
<התגובה>B<  -  "ויעש נח ככל אשר צוה אתו אלקים, כן    /B> <BR>
עשה" )שם, כ"ב(.                                   </P>
<P ALIGN="RIGHT">
אברהם אבינו>B< מתדיין עם ה' ומנסה לשנות את גזר הדין. </B><BR>
הוא איננו נרתע להתמקח שוב ושוב כדי להציל נפשות.   </P>
<P ALIGN="RIGHT">
הבשורה>ndash; <B& "זעקת סדם ועמורה  כי רבה וחטאתם כי כבדה  </B><BR>
מאד.  ארדה נא ואראה הכצעקתה הבאה אלי עשו כלה,  ואם<BR>
לא אדעה" )שם, י"ח; כ', כ"א(.                      </P>
<P ALIGN="RIGHT">
התגובה>B< -   "האף תספה צדיק עם רשע.  אולי יש חמשים  </B><BR>
צדיקים בתוך העיר, האף תספה  ולא תשא למקום &hellip;  חלילה<BR>
לך מעשות כדבר הזה להמית צדיק עם רשע, והיה כצדיק   <BR>
כרשע.  חלילה לך, השופט כל הארץ לא יעשה משפט?"  )שם,<BR>
כ"ג &ndash; כ"ה(                                        </P>
<P ALIGN="RIGHT">
משה רבינו>B< מתווכח עם ה' ומצליח למנוע את כליון העם  </B><BR>
ולהקטין את העונש.                                 </P>
<P ALIGN="RIGHT">
הבשורה>B<  -  "ראיתי את העם הזה והנה עם קשה ערף הוא. </B><BR>
ועתה הניחה לי ויחר אפי בהם ואכלם ואעשה אותך לגוי  <BR>
גדול"  )שמות ל"ב;  ט', י'(                        </P>
<P ALIGN="RIGHT">
התגובה>B<  -  "למה ה' יחרה אפך בעמך אשר הוצאת מארץ   </B><BR>
מצרים בכח גדול וביד חזקה.                         </P>
<P ALIGN="RIGHT">
 למה יאמרו מצרים לאמר ברעה  הוציאם להרג אותם בהרים<BR>
ולכלתם מעל פני האדמה &hellip;   זכר לאברהם ליצחק ולישראל <BR>
עבדיך אשר נשבעת להם" )שם, י"א &ndash; י"ג(.             </P>
<P ALIGN="RIGHT">
"אנא חטא העם הזה חטאה גדולה ויעשו להם אלהי זהב.   <BR>
ועתה אם תשא חטאתם, ואם אין, מחני נא מספרך אשר כתבת"<BR>
 )שם; ל"א, ל"ב(.   משה איננו מוכן להיות שותף להשמדת<BR>
העם ואיננו מתפתה להצעה שממנו יצא "גוי גדול".      </P>

<P ALIGN="RIGHT">
יונה הנביא>B< מנסה לברוח משליחותו ושלא מרצונו הוא    </B><BR>
מגיע ליעדו ומבצע את דבר ה'.                       </P>
<P ALIGN="RIGHT">
<הבשורה>B< -  "קום לך אל נינוה העיר הגדולה וקרא עליה /B> <BR>
כן עלתה רעתם לפני")יונה א, ב'(.                   </P>
<P ALIGN="RIGHT">
התגובה>B< -   "ויקם יונה לברוח תרשישה מלפני ה' וירד  </B><BR>
יפו וימצא אניה באה תרשיש ויתן שכרה וירד בה לבוא   <BR>
עמהם תרשישה מלפני ה'"  )שם, ג'(.	                 </P>

<P ALIGN="RIGHT">
שתיקת הכתוב בנושא תגובתו של נח הטרידה את המפרשים. </P>
<P ALIGN="RIGHT">
 רש"י מנסה ללמד זכות על  נח באומרו: &ndash; "ולמה הטריחו<BR>
בבנין זה? כדי שיראוהו אנשי דור המבול עוסק בה ק"כ  <BR>
שנה ושואלין אותו מה זאת לך והוא אומר להם: עתיד    <BR>
הקב"ה להביא מבול לעולם, אולי ישובו להחזיר את בני  <BR>
דורו בתשובה  )רש"י &ndash; בראשית ו; י"ד, ד"ה: 'עשה לך  <BR>
תבת'(. בניית התיבה אפשרה לנח להטיף לבני דורו ולנסות<BR>
להחזירם בתשובה.                                   </P>
<P ALIGN="RIGHT">
רש"י  בפירושו לפסוק : "איש צדיק תמים היה בדורותיו"<BR>
)שם, ט'(  מתייחס למה שנאמר במסכת סנהדרין ) סנהדרין<BR>
ק"ח, ע"א(:"&hellip;אמר ר' יוחנן &ndash; בדורותיו ולא בדורות    <BR>
אחרים" ומוסיף: "ויש שדורשים אותו לגנאי - לפי דורו <BR>
היה צדיק ואילו היה בדורו של אברהם, לא היה נחשב    <BR>
לכלום".  נח שנבחר על ידי ה' להמשיך את עולמו, לא   <BR>
הגיע לדרגתו של אברהם ולא הגיב על בשורת הכליה -  כפי<BR>
שהגיבו אברהם ומשה.                                </P>
<P ALIGN="RIGHT">
גם תגובתו של יונה בעייתית בעיני המפרשים. רש"י מנסה<BR>
להבינה וללמד עליו זכות:                           </P>
<P ALIGN="RIGHT">
"אמר: אברח לי הים, שאין השכינה שורה בחו"ל  &hellip; ומה  <BR>
ראה יונה שלא רצה לילך אל נינוה? אמר: העכו"ם קרובי <BR>
תשובה הם, אם אומר להם ויעשו תשובה, נמצאתי מחייב את<BR>
ישראל, שאין שומעים לדברי הנביאים )רש"י &ndash; יונה א', <BR>
ג' ד"ה 'לברוח תרשישה'(.                           </P>
<P ALIGN="RIGHT">
יונה , לדעת רש"י , למרות היותו נביא, מנסה להתחמק  <BR>
משליחותו במחשבה מוטעית לפיה הקב"ה איננו שולט בחו"ל<BR>
ובאמתלא כאילו איננו רוצה להטיל דופי  בעם ישראל,   <BR>
שלדעתו לא היה מגיע  למדרגת העכו"ם ולא היה שומע    <BR>
לנבואתו. .                                        </P>
<P ALIGN="RIGHT">
  &ndash; משה רבינו שומע מהקב"ה את אותה ההצעה שהוצעה לנח<BR>
"ואכלם ואעשה אותך לגוי גדול"  - אך תגובתו שונה    <BR>
לחלוטין. משה דוחה את ההצעה שה' מציע לו להרוס את הכל<BR>
ולהתחיל מחדש אתו. הוא  רב את ריב העם למרות החטא   <BR>
שחטא, הוא מלמד עליו זכות ומצליח לצמצם הנזק הנוראי <BR>
ולמנוע חורבן מוחלט שעמד ליפול על עם ישראל. החוטאים<BR>
מקבלים את עונשם אך העונש איננו קיבוצי ושרירותי.   </P>

<P ALIGN="RIGHT">
בפרשתנו, שומע אברהם אבינו מפי ה' , על הכליה       <BR>
העומדת לבוא על סדום ועמורה. אברהם איננו נשאר אדיש, <BR>
הוא לא מתחמק מללמד זכות באמתלה שתושבי המקום עכו"ם <BR>
הם, ש"מגיע להם" מאחר וידוע כי רשעים הם.   הוא מלא <BR>
תדהמה ופליאה על העונש הכללי הקיבוצי שאיננו מתייחס <BR>
אל כל יחיד ויחיד ומעשיו הוא.  הוא זועם:           </P>
<P ALIGN="RIGHT">
"האף תספה צדיק עם רשע!!!                          </P>
<P ALIGN="RIGHT">
 אולי יש חמשים צדיקים בתוך העיר, האף תספה ולא תשא <BR>
למקום!!!                                          </P>
<P ALIGN="RIGHT">
 חלילה לך מעשות דבר כזה להמית צדיק עם רשע!!!      </P>
<P ALIGN="RIGHT">
 חלילה לך, השופט כל הארץ לא יעשה משפט!!!   )בראשית<BR>
 י"ח, כ"ג &ndash; כ"ה(.                                 </P>
<P ALIGN="RIGHT">
בלשון המדרש  "אמר ר' אחא חלילה חלילה )אומר אברהם( <BR>
ב' פעמים חלול שם שמים יש בדבר" )בראשית רבה, פרשה  <BR>
מ"ט, פיסקה ט"ז(.  זו תרעומת כלפי שמיא נגד אי הצדק. <BR>
אין לתופעה זו כל הגיון סביר. אברהם במשבר תיאולוגי -<BR>
 הוא איננו מבין את דרכי ה'.                       </P>
<P ALIGN="RIGHT">
בהתפרצותו: "חלילה לך &hellip; חלילה לך,  השופט כל הארץ לא<BR>
יעשה משפט"  מעורבים יחדיו הכאב, הזעם, הפליאה וחוסר<BR>
ההבנה.                                            </P>
<P ALIGN="RIGHT">
אברהם הצדיק, שכל מעשיו מעשי חסד,  עומד בניגוד גמור<BR>
לאנשי סדום  בעלי מידת הרשע והאכזריות. לכאורה צריך <BR>
היה אברהם לשמוח בהשמדתם ולראות בכך ניצחון  החסד על<BR>
הרשע. אך מידת החסד של אברהם מונעת ממנו לשמוח בנפילת<BR>
רשעים.   אברהם  המזוהה במסורת הקבלית  עם מדת החסד,<BR>
נוהג לפי הפסוק "בנפול אויבך אל תשמח ובכשלו אל יגל <BR>
לבך" )משלי כ"ד, י"ז(. הוא מתפלל ומלמד זכות גם על  <BR>
אויביו ומנסה להביא למשפט הוגן לכל אדם לפי מעשיו.  </P>

<P ALIGN="RIGHT">
סיפור ויכוחו של אברהם מסתיים בסוף הפרשה בדבר ה': "<BR>
 לא אשחית בעבור העשרה" )בראשית  י"ח,  ל"ב(.  מיד&hellip; <BR>
לאחר מכן נאמר: "וילך ה' כאשר כלה לדבר אל אברהם    <BR>
ואברהם שב למקומו" )שם, ל"ג(.   הכתוב איננו מציין אם<BR>
אברהם קיבל  את צדקת ה' וכיצד הגיב. הפרשה פשוט     <BR>
מסתיימת.  המדרש  בלשונו הציורית מסביר: "הדיין  הזה,<BR>
כל זמן שהסניגור מלמד )זכות(, הוא ממתין.  נשתתק    <BR>
הסניגור, עמד לו הדיין.  כך 'וילך ה' כאשר כלה לדבר <BR>
אל אברהם'. הסניגור הזה, כל זמן שהדיין מסביר לו פנים<BR>
הוא מלמד )זכות(, עמד לו הדיין, נשתתק הסניגור.  כך <BR>
'וילך ה'  כאשר כלה לדבר אל אברהם' וכתיב 'ואברהם שב<BR>
למקומו'.  הקטיגור הזה כל זמן שהסניגור מלמד )זכות( <BR>
והדיין מסביר לו פנים, ממתין. עמד לו הדיין ונשתתק  <BR>
הסניגור, המקטרג הולך לעשות שליחותו )בראשית רבה פרשה<BR>
כ"ט, פיסקה כ"ו(.                                  </P>

<P ALIGN="RIGHT">
אין הכתוב מציין אם השלים אברהם  עם גזר הדין או אם <BR>
היה שבע רצון מתוצאות הדיון.  הוא עשה את מה שלדעתו <BR>
ניתן היה להיעשות בנידון. אברהם, בנוסף להיותו איש  <BR>
החסד, הוא גם איש האמונה. כח החסד והאמונה מאפשרים לו<BR>
להתריס ולזעוק. ביכולתו להגיב ואף לספוג זעזועים    <BR>
לאמונתו אך להמשיך להאמין. עליו נאמר, בהקשר אחר,   <BR>
"והאמין בה' ויחשבה לו לצדקה"  )בראשית ט"ו, ו'(    <BR>
וכדברי רש"י: "הקב"ה חשבה לאברהם לזכות ולצדקה, על  <BR>
האמונה שהאמין בו".                                </P>


<P ALIGN="RIGHT"><FONT SIZE=2>
הרב  פנחס  )פאול(  לדרמן שימש בעבר בתפקיד  רכז    <BR>
חינוך  ב"עוז ושלום-נתיבות שלום"                   </FONT></P>
<hr>

<h3 ALIGN="RIGHT">
"שלי שלי ושלך שלך, זו מידת סדום"                  </h3>
<P ALIGN="RIGHT">
אנשי סדום לא נתגאו לפני  המקום, אלא מתוך הטובה    <BR>
שהשפיע להם שנאמר: )איוב  כח( 'ארץ  ממנה  יצא  לחם <BR>
  מקום  ספיר אבניה  &hellip; נתיב  לא  ידעו  עיט  &hellip; אנשי &hellip;<BR>
סדום אמרו: הואיל  ומזון  יוצא מארצנו, וכסף וזהב   <BR>
יוצא מארצנו ואבנים  טובות ומרגליות יוצאות מארצנו, <BR>
אין  אנו  צריכין שיבאו בני אדם עלינו אלא לחסרנו,  <BR>
נעמוד   ונשבית   את   הרגל   מבינותינו. אמר  להם  <BR>
הקב"ה:  כהטיבותי  לכם  אתם  מבקשים  לשכח  את הרגל  <BR>
מבינותיכם   אני  אשכח  את  הרגל  מביניכם ואשכח    <BR>
אתכם  מן העולם מהו אומר )שם( פרץ נחל וגו'  )שם  יב(<BR>
ישליו  אהלים  לשודדים  &hellip;  וכן הוא אומר  )יחזקאל   <BR>
טז( 'חי אני נאם ה' אלקים, אם עשתה סדום אחותך &hellip; הנה<BR>
זה היה עון סדום אחותך גאון שבעת להם וגו'".        <br>
<FONT SIZE=2>
 )תוספתא סוטה פרק ג משנה ג(                       </FONT></P>
<hr>

<h3 ALIGN="RIGHT">
עקידת יצחק: ההיבט האנושי                          </h3>
<P ALIGN="RIGHT">
'וישם אותו על המזבח':  עיני  אברהם  בעיני  יצחק   <BR>
ועיני יצחק בשמי שמים,  והיו  דמעות  מנשרות ונופלות<BR>
מעיני אברהם, שהיתה  קומתו  משוטטת  בדמעות.  אמר לו:<BR>
 בני, הואיל והתחלת  על  רביעית  דמך, יוצרך יזמין לך<BR>
קרבן אחר תחתיך. באותה שעה, פער פיו בבכיה וגעה געיה<BR>
גדולה, והיו   עיניו  מרופפות  וצופות  לשכינה  והרים<BR>
 קולו ואמר  'אשא  עיני  אל  ההרים  מאין  יבוא עזרי?<BR>
עזרי מעם  ה' עושה&hellip;' עמדו מלאכי השרת שורות שורות   <BR>
ברקיע ואומרים זה  לזה: ראו יחיד שוחט ויחיד נשחט!  <BR>
אמרו: מי יאמר לפניך  על הים זה אלי ואנוהו?  שבועת <BR>
'כה יהיה זרעך' מה תעשה לה? מיד: 'אל תשלח ידך אל   <BR>
הנער'.                                            <br>

             <FONT SIZE=2> (ילקוט שמעוני בראשית פרק כב סימן קא)</FONT></P>


<hr>

<h3 ALIGN="RIGHT">
ישמעאל, בן האמה, נשאר בנו של אברהם.               </h3>

<P ALIGN="RIGHT">
"וירע הדבר&hellip; על אודות בנו": כי אף על פי שהיה בן    <BR>
האמה, בנו היה והיה אוהב אותו, כי היה בכורו והיה   <BR>
מרחם עליו כרחם אב על בנים, ובדרך טובה היה הולך, כי<BR>
היה גדל עמו ולמדהו דרך ה', כי אפילו לאחרים היה מלמד<BR>
ומדריך בדרך טובה, כל שכן לבנו, והיה רע בעיניו     <BR>
שיגרשהו מביתו, ולא גער באשתו מפני שלום הבית, כמו  <BR>
שכתבנו בדבר הגר )בראשית ט"ז, ו'(, והיה מצטער על   <BR>
הדבר והיה סובל מריבת אשתו עד שבא אליו הדבר.       <br>

            <FONT SIZE=2> (מתוך פירוש הרד"ק על בראשית כ"א, י"א)</FONT></P>

<hr>

<h4 ALIGN="RIGHT">
דרכו של אברהם, שהיא דרך ה' היא "שביל הזהב".       </h4>

<P ALIGN="RIGHT">
וכיצד  ירגיל  אדם  עצמו  בדעות  אלו עד שיקבעו בו? <BR>
יעשה  וישנה  וישלש  במעשים שעושה על פי הדעות      <BR>
האמצעיות,  ויחזור  בהם  תמיד,  עד  שיהיו מעשיהם   <BR>
קלים  עליו  ולא יהיה בהם טורח עליו ויקבעו הדעות   <BR>
בנפשו,  ולפי  שהשמות  האלו  נקרא בהן היוצר והם הדרך<BR>
 הבינונית שאנו חייבין ללכת בה נקראת דרך זו דרך  ה' <BR>
והיא  שלמד  אברהם אבינו לבניו, שנאמר: 'כי ידעתיו  <BR>
למען  אשר  יצוה  וגו'' וההולך בדרך זו מביא טובה   <BR>
וברכה   לעצמו,  שנאמר: 'למען  הביא  ה'  על אברהם את<BR>
אשר דבר עליו'.                                    </br>

             <FONT SIZE=2> (משנה תורה לרמב"ם; הלכות דעות א , ז)</FONT></P>


<P ALIGN="center">

</P>

</body></html>

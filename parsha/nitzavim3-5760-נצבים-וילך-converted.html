<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ניצבים - וילך</FONT><BR>
<FONT SIZE="3" COLOR="navy">גליון מס' 153 תש"ס</FONT><BR>

 </p>

<P ALIGN="RIGHT">
<B>   העידתי  בכם  היום  את  השמים  ואת הארץ החיים<BR>
והמות  נתתי  לפניך  הברכה  והקללה  ובחרת בחיים <BR>
למען תחיה אתה וזרעך. )דברים  ל , יט(           </B></P>

<h3 ALIGN="RIGHT">
"ובחרת בחיים...למען תחיה"                        </h3>
<P ALIGN="RIGHT">
"החיים": הוא קיום התורה.                       <BR>

"והמות" : הוא ביטול התורה. )מלבי"ם שם, שם(     </P>
<P ALIGN="RIGHT">
"ובחרת בחיים למען תחיה": אין אדם זוכה בחיים בלא<BR>
דעת ובלא רצון ובדרך מקרה, אלא יש צורך לרצות    <BR>
ולהחליט בכובד ראש. עליך לבחור בחיים אם רצונך   <BR>
לחיות. )הרש"ר הירש שם, שם(                     </P>
<P ALIGN="RIGHT">
רשות  לכל  אדם  נתונה אם רצה להטות עצמו לדרך   <BR>
טובה  ולהיות  צדיק  הרשות  בידו  ואם רצה להטות <BR>
עצמו   לדרך   רעה  ולהיות  רשע  הרשות  בידו,   <BR>
הוא שכתוב  בתורה 'הן האדם היה כאחד ממנו לדעת טוב<BR>
ורע'  כלומר;  הן מין זה של אדם היה יחיד בעולם  <BR>
ואין מין   שני  דומה  לו  בזה  הענין,  שיהא  הוא<BR>
 מעצמו בדעתו  ובמחשבתו  יודע  הטוב  והרע ועושה <BR>
כל מה שהוא  חפץ  ואין  מי שיעכב בידו מלעשות הטוב<BR>
או הרע, וכיון שכן הוא 'פן ישלח ידו'. )משנה תורה<BR>
לרמב"ם, הלכות תשובה  ה , א(                    </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
ספר כתוב ומונח הופך לשירה שאינה נשכחת.         </h2>
<h3 ALIGN="RIGHT">
יאיר פורסטנברג                                 </h3>
<P ALIGN="RIGHT">
הכנות אחרונות לפני הסתלקותו של משה. הוא מעביר  <BR>
את ההנהגה ליהושע, מוסר את ספר התורה לכהנים     <BR>
וללויים ומשאיר מסגרות שבעזרתן יוכל העם כולו    <BR>
לשמור את מורשתו - מצוות הקהל מחד, ושירת האזינו <BR>
מאידך. ההקבלה בין שתי מסגרות אלה, הקהל והאזינו,<BR>
הן מצד תפקודן והן מצד תוכנן בוקעת ועולה מתוך   <BR>
מבנה פרק לא. בפרק זה מופיעים שני תיאורים שונים <BR>
של פעולותיו האחרונות של משה )פס' ז- יג לעומת פס'<BR>
יד- ל(. בשניהם משה מחזק את ידי יהושע. "חזק ואמץ<BR>
כי אתה תבוא את העם הזה אל הארץ")פס' ז(, וגם "חזק<BR>
ואמץ כי אתה תביא את בני ישראל אל הארץ" )פס' כג(,<BR>
ובשניהם משה מסיים לכתוב את התורה ומוסר אותה    <BR>
לכהנים או ללויים על מנת להניחה בארון. "ויכתב משה<BR>
את התורה הזאת ויתנה אל הכהנים בני לוי")פס' ט(  <BR>
לצד "ויהי ככלות משה לכתב את דברי התורה הזאת  על<BR>
ספר עד תומם ויצו משה את הלוים וגו' )פס' כד-כה(. </P>
<P ALIGN="RIGHT">
אלא שבשני חלקי הפרק ניתן ייעוד שונה לתורה זאת, <BR>
השמורה לצד הארון. בתיאור הראשון מצווה משה את   <BR>
הכהנים אחת לשבע שנים בעליה לרגל של חג הסוכות   <BR>
"תקרא את התורה הזאת נגד כל ישראל באזניהם". אותו<BR>
ספר תורה ממש אותו סיים משה לכתוב יש להקריא בפני<BR>
כל העם ובפני ילדיהם בכדי שישמעו וילמדו ליראה את<BR>
ה'. על פי התיאור השני, לעומת זאת, "לקוח את ספר <BR>
התורה הזה ושמתם אותו מצד ארון ברית ה'  אלוקיכם <BR>
והיה שם בך לעד". מהי הכוונה בהפיכת ספר התורה   <BR>
לעדות? דבר זה מתברר מתוך ההשוואה לשירת האזינו, <BR>
שגם היא, על פי אותם הפסוקים, משמשת  כעדות. "ועתה<BR>
כתבו לכם את השירה הזאת ולמדה את בני ישראל שימה <BR>
בפיהם למען תהיה לי השירה הזאת לע?ד בבני ישראל" <BR>
)פס 'יט( "והיה כי תמצאן אותו רעות רבות וצרות   <BR>
וענתה השירה הזאת לפניו כי לא תשכח מפי זרעו" )פס'<BR>
כא(                                            </P>
<P ALIGN="RIGHT">
השפעה פרדוכסלית יש לה לשירה. כמו שירות רבות בעת<BR>
העתיקה שנשמרו בפיותיהם של בני אותה אומה, במזרח <BR>
הקדום וביוון הארכאית, גם צורתה השירית של שירת  <BR>
האזינו הבטיחה את העברתה מדור לדור. אך בעוד שירות<BR>
העלילה מפארות בפי העם או בפי השבט את גיבוריו,  <BR>
שירת האזינו מנצלת את אותה סוגה על מנת לחשוף בפני<BR>
אומרי השירה את מעשיהם הפסולים. דור דור וחטאיו. <BR>
אמנם שירה אינה צריכה להיכתב בכדי להיזכר, אך משה<BR>
מצטווה הן ללמד את בני ישראל הן לכתוב את הדברים <BR>
בתוך ספר התורה. כך, נשמרות בידי העם שתי עדויות:<BR>
עדות שבעל פה- בפיו של העם, ועדות שבכתב- בספר   <BR>
התורה שאותו העלה משה על הכתב. מעתה לא רק השירה <BR>
ה?נה עדות אלא גם 'התורה הזאת' שבה משוקעים      <BR>
הדברים.                                        </P>
<P ALIGN="RIGHT">
אם כן, העדות הכתובה בספר הופכת לעדות בעל פה    <BR>
כאשר משה מקהיל את העם אליו ומלמדם )פס' כח(. פועל<BR>
זה 'להקהיל' מחזיר אותנו לחלקו הראשון של הפרק שגם<BR>
בו התורה המונחת לצד הארון הופכת לנחלת הציבור על<BR>
ידי פעולת הקהלת העם. הקשר הטקסטואלי בין הפעולות<BR>
חושף גם את ההבדל ביניהם. לכאורה המסגרות הכל כך <BR>
דומות - ספר תורה כתוב ומונח, למוד, הקהל -      <BR>
מתמלאות בכל אחד מחלקי הפרק בתוכן שונה לחלוטין. <BR>
האחד מתמקד בחוויית הלימוד המשותף של הכתוב בספר <BR>
התורה, והשני מציב כנגד העם את הנבואה המאיימת,  <BR>
המרתיעה. כאן הזכרון הקולקטיבי הוא של חוקי התורה,<BR>
וכאן של נבואות אזהרה. אין כמובן להתעלם מהבדלי  <BR>
ההדגשים בכל אחד מחלקי הפרשה, החוק כנגד הנבואה, <BR>
אלא שההקבלה ביניהם מאפשרת לחזור ולשלבם כשני    <BR>
צדדים של אותה המטבע.                           </P>
<P ALIGN="RIGHT">
ספר דברים, שייתכן שהוא עצמו 'ספר התורה' המוזכר <BR>
בפרשה, מהווה עבורנו מודל לצירופם של דברי ברית  <BR>
ואזהרה יחד עם החוק והמצווה. הספר פותח באזהרות  <BR>
כלליות לאור התנהגות העם במדבר ולקראת כניסתו    <BR>
לארץ, ולאחר שהוא מצווה על הברכה והקללה בתחילת  <BR>
פרשת ראה, הוא עובר לקובץ המצוות המסתיים שוב    <BR>
בדברי הברכה והקללה בפרשת כי תבוא, שבסופם משה   <BR>
מזהיר לקראת הכניסה לארץ. מסגרת זו, משקעת את    <BR>
המצוות עמוק בתוך הקשר של ברכה וקללה. מבנה הזה של<BR>
הספר מבהיר את האמור לפנינו "למען ישמעו ולמען   <BR>
ילמדו ויראו את ה' אלוקיכם". הלימוד הקולקטיבי   <BR>
מוביל בהכרח גם ליראת הא-ל - זהו המודל החינוכי  <BR>
שאותם מציבים הקהל מחד והאזינו מאידך. שני טקסי <BR>
ההקהל - שינון השירה והלימוד הציבורי -  משלימים<BR>
זה את זה.                                      </P>
<P ALIGN="RIGHT">
הזיהוי בין שתי המסגרות מקבל נופך נוסף כאשר אנו <BR>
מעיינים במקורות חז"ל.                          </P>
<P ALIGN="RIGHT">
המשנה בסוטה )פ"ז מ"ח - על פי נוסח ארץ ישראל(   <BR>
מתארת את הפרשיות שאותן קורא המלך בפרשת הקהל בפני<BR>
העם. "וקורא מתחילת אלה הדברים ועד שמע, שמע והיה<BR>
אם שמוע, עשר תעשר וכי תכלה לעשר, ברכות וקללות<BR>
עד שהוא גומר את כולם". לפי תיאור זה, המלך קורא <BR>
רק את תחילת הספר ואת סופו כשהוא רק נוגע בקצות  <BR>
החלק העוסק בהלכה. לפיכך הוא קורא רק את 'עש?ר   <BR>
תעשר' )פרק יד( ומשם מדלג לסוף הקובץ לפרשת 'כי <BR>
תכלה לעשר' )פרק כו( הצמוד לברכה ולקללה. העם,  <BR>
האנשים הנשים והטף, אינם באים אפוא ללמוד את     <BR>
המצוות, שהרי מסגרת קולקטיבית זו בה שותפים בני  <BR>
גילאים שונים ורמות אינטלקטואליות שונות אינה    <BR>
מתאימה ללימוד משותף. אך קריאת פרשת שמע ישראל   <BR>
והברכה והקללה מתאימה לכל לב. מעתה, גם מעמד     <BR>
ההקהל- כמו שירת האזינו- עוטף את העם בכבלי הברית<BR>
עם הא-ל בכל דור ודור.                          </P>
<P ALIGN="RIGHT">
מצד שני, מעידים מקורות חז"ל על כך שהציווי      <BR>
לשינון שירת האזינו וכתיבתה אינו מצטמצם לשירת   <BR>
התוכחה עצמה, אלא הוא הופך סמל לתורה כולה ובעיקר<BR>
למצווה שבה. ביטוי אחד לכך נמצא בדברי רבא )בבלי <BR>
סנהדרין כא, ע"ב( "אף על פי שהניחו לו אבותיו לאדם<BR>
ספר תורה מצוה לכתוב משלו שנאמר- ועתה כתבו לכם את<BR>
השירה". מעתה, השירה הכתובה בספר מהווה כינוי לספר<BR>
כולו וקובעת בכך את אופיו. ביטוי אחר ומעניין לכך<BR>
שעדותה של שירת האזינו - בכתב ובעל פה - מעצבת את<BR>
אופי התורה כולה, אנו מוצאים בפירוש )הסכוליון( על<BR>
מגילת תענית פרק ד':                            </P>
<P ALIGN="RIGHT">
 "שהיו בייתוסים אומרים: עין תחת עין, שן תחת שן <BR>
- הפיל אדם שנו של חברו יפיל את שנו, סימא את עינו<BR>
יסמא את עינו שיהיו שווים כאחד. ופרשו הש?למה לפני<BR>
זקני העיר - הדברים ככתבם. ויקרה בפניו - שתהא   <BR>
רוקקת בפניו. אמרו להם חכמים: והלא כתוב "התורה  <BR>
והמצווה אשר כתבתי להורותם"? התורה אשר כתבתי    <BR>
והמצווה להורותם. וכתיב "ועתה כתבו לכם את השירה <BR>
הזו ולמדה" - זה מקרא, "שימה בפיהם" - אלו הלכות."</P>
<P ALIGN="RIGHT">
חכמים מבססים את קיומה של תורה שבעל פה לצד תורה <BR>
שבכתב על האמור ביחס לשירת האזינו. המודל שלפיו  <BR>
העדות אינה יכולה להצטמצם לספר שכתוב ומונח אלא  <BR>
היא מוכרחת להתקיים גם בפיו של בעם, נכון לא רק  <BR>
לגבי חלק זה של התורה אלא הוא רלוונטי לגבי הטקסט<BR>
כולו. העם אינו נושא בשפתיו רק את שירת העלילה של<BR>
גיבוריו ולא רק את שירת התוכחה של האזינו, בד בבד<BR>
הוא גם זוכר את החוקה והמצווה שבתוכה משובצת שירה<BR>
זו. עמדת חז"ל אוגדת יחד את חלקיה השונים של     <BR>
התורה, ודורשת שכל התורה כולה תילמד בעל פה - כמו<BR>
שירה.                                          </P>
<P ALIGN="RIGHT">
על שירה מעין זו, הכורכת יחדיו עדות ומצווה,     <BR>
זכרון ויצירה נכתב בספרי האזינו )פי' שלג, עמ'   <BR>
383( נאמר:                                     </P>
<P ALIGN="RIGHT">
 "אמרת גדולה שירה זו שיש בה עכשיו ויש בה לשעבר <BR>
ויש בה לעתיד לבוא, ויש בה בעולם הזה ויש בה לעולם<BR>
הבא"                                           </P>
<P ALIGN="RIGHT">
<I><FONT SIZE="-1">     יאיר פורסטנברג הנו סטודנט לתלמוד וללימודים<BR>
קלאסיים באוניברסיטה העברית.                    </I></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"לא בשמים היא"                                 </h3>
<P ALIGN="RIGHT">
'לא  בשמים היא ולא מעבר לים היא' - לא בשמים    <BR>
היא:  שאם  בשמים  היא,  אתה  צריך לעלות        <BR>

אחריה ואם מעבר לים היא, אתה צריך לעבור אחריה.  <BR>
<FONT SIZE="-1">                        (בבלי עירובין  נה, ע"א)</FONT></P>
<P ALIGN="RIGHT">
שלשת  אלפים  הלכות נשתכחו בימי אבלו של משה.    <BR>

אמרו  לו  ליהושע:  שאל.                        <BR>

אמר להם: ' לא בשמים היא'.                      <BR>

אמרו  לו לשמואל: שאל.                          <BR>

אמר להם: 'אלה המצות' - שאין  הנביא  רשאי  לחדש <BR>
דבר מעתה . )בבלי, תמורה  טז, ע"א(              </P>
<P ALIGN="RIGHT">
כתיב בתורה 'לא  בשמים  היא  לא מעבר לים היא' - <BR>
'לא בשמים היא': לא  בגסי רוח היא מצויה 'ולא מעבר<BR>
לים היא': לא במהלכי  למעבר  לים.  ולפיכך  אמרו <BR>
חכמים:  ולא  כל המרבה  בסחורה מחכים וצוו ואמרו <BR>
'הוי ממעט בעסק ועסוק  בתורה'.  דברי תורה נמשלו <BR>
למים, שנאמר 'הוי כל צמא  לכו  למים'  לומר  לך  <BR>
מה  מים אין מתכנסים במקום  מדרון  אלא זוחלין   <BR>
מאיליהם והן מתקבצין אל מקום  אשבורן,  כך  דברי <BR>
תורה  אין נמצאין בגסי הרוח ולא  בלב  כל  גבה  לב<BR>
 אלא  בדכא  ושפל  רוח שמתאבק  בעפר  רגלי  החכמים<BR>
 ומסיר  התאוה  מתענוגי הזמן  מלבו ועושה מלאכה  <BR>
בכל יום כדי חייו, אם לא היה לו  מה  יאכל ושאר  <BR>
יומו ולילו עוסק בתורה.                         </P>
<P ALIGN="RIGHT">
וכל המשים  על  לבו  שיעסוק בתורה ולא יעשה מלאכה<BR>
ויתפרנס  מהצדקה  הרי זה חילל את השם וביזה את   <BR>
התורה וכבה  מאור  הדת  וגרם  רעה  לעצמו ונוטל  <BR>
חייו מן העולם,  לפי שאסור ליהנות מדברי תורה    <BR>
בעולם הזה. אמרו חכמים  'כל הנהנה מדברי תורה נוטל<BR>
חייו מן העולם' ועוד צוו  ואמרו  'לא  תעשם  עטרה<BR>
להתגדל בהם ולא קורדום  לאכול  מהם'  ועוד  צוו  <BR>
ואמרו  'אהוב  את המלאכה  ושנא   את  הרבנות'  וכל<BR>
 תורה  שאין  עמה  מלאכה  סופה  בטילה  וגוררת   <BR>
עון וסוף אדם זה מלסטם את  הבריות.              <BR>

<FONT SIZE="-1">                        (טור יורה דעה סימן רמו)</FONT></P>








<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

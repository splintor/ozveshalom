<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Toldot</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  תולדות </FONT><BR>
<FONT SIZE="3" COLOR="navy">גליון מס' 57 תשנ"ט</FONT>

 </p>


<P ALIGN="RIGHT">
'הקול  קול  יעקב':  אין  לך  תפלה  שמועלת  שאין בה<BR>
מזרעו  של  יעקב,                                  <br>

'והידים  ידי  עשו':  אין  לך  מלחמה שנוצחת שאין בה<BR>
מזרעו של עשו.                                     <br>

                          <FONT SIZE=2>(בבלי גיטין דף נז, ע"ב)</FONT> </P>

<h4 ALIGN="RIGHT">
האם עשו התחפש ליעקב או להיפך? הטעות אפשרית    <BR>
לשני הכוונים.                                          </h4>

<P ALIGN="RIGHT">
'הקול  קול  יעקב  והידים  ידי עשו': לא היה יכול   <BR>
לומר הקול  של  יעקב  והידים  של  עשו  דאם-כן, היה <BR>
משמע שהוא  שפט  מצד הקול שזה ודאי יעקב ומצד הידים <BR>
שזה  ודאי  עשו  וזה דבר נמנע, שאם הוא יעקב אינו עשו<BR>
 ואם  הוא  עשו אינו יעקב, אבל ביאור הענין כך הוא, <BR>
שאמר  הקול  דומה  לקול  של  יעקב,  ואולי זה מתנכר <BR>
בקולו והאמת שזה עשו ומתנכר לדבר בלשון תחנונים  לומר<BR>
 שהוא  הגון לקבל הברכות, או הידים דומין  לידי  עשו <BR>
וזהו  יעקב  ומתנכר  בעשותו  ידיו שעירות  כדי שאחשוב<BR>
שזה עשו, ומה שנאמר והידים בוי"ו  הוא מלשון ומכה   <BR>
אביו ואמו שפירושו או אמו כך אמר או הידים דומין לידי<BR>
עשו.                                              </P>
<P ALIGN="RIGHT"><FONT SIZE=2>
)כלי יקר בראשית כז,  כב(                          </FONT></P>

<P ALIGN="RIGHT">
<hr>
</P>

<h2 ALIGN="RIGHT">
בארות יצחק: חפירות וסימנים                        </h2>
<h3 ALIGN="RIGHT">
פנחס לייזר                                        </h3>

<P ALIGN="RIGHT">
באחד הפולמוסים על עליונות תרבותית, התריס רומאי    <BR>
כנגד ירושלמי בגאווה: "אתה יודע שבחפירות           <BR>
ארכיאולוגיות ברומא מצאו חוטים מתחת לאדמה?!"       </P>
<P ALIGN="RIGHT">
- והירושלמי:"נו, אז מה?"                          </P>
<P ALIGN="RIGHT">
ענה לו הרומאי בהבעת נצחון: "זה סימן שברומא, לפני  <BR>
                        "&hellip;אלפיים שנה כבר היה טלפון</P>
<P ALIGN="RIGHT">
על-כך, אמר לו הירושלמי: " ואתה יודע מה מצאו       <BR>
בחפירות בירושלים, מתחת לאדמה?"                    </P>
<P ALIGN="RIGHT">
הרומאי:??                                         </P>
<P ALIGN="RIGHT">
הירושלמי: "לא מצאו כלום"                          </P>
<P ALIGN="RIGHT">
הרומאי: אז מה?                                    </P>
<P ALIGN="RIGHT">
הירושלמי: "סימן שבירושלים, לפני 2000 שנה, כבר היה <BR>
                                           "&hellip;אלחוט</P>
<P ALIGN="RIGHT">
אחת הסוגיות המרתקות בפרשנות המקרא ובהיסטוריוסופיה <BR>
היא הנסיון ללמוד מהעבר על ההווה והעתיד. אך סוגיה זו<BR>
היא בעייתית ומורכבת ביותר, כאשר לעתים נוצר הרושם  <BR>
שהמסר הנלמד מוזן מהשקפת עולמו של הפרשן לא פחות מאשר<BR>
מקריאת הכתובים.                                   </P>
<P ALIGN="RIGHT">
הרמב"ן, בפירושו על התורה, מנסח בקצרה את העקרון    <BR>
הפרשני של "מעשה אבות סימן לבנים", וזו לשונו:      </P>
<P ALIGN="RIGHT">
"'ויעבר  אברם  בארץ  עד  מקום  שכם':  אומר לך כלל <BR>
תבין אותו בכל הפרשיות הבאות בעניין אברהם יצחק     <BR>
ויעקב,    והוא  ענין  גדול,   הזכירוהו  רבותינו   <BR>
בדרך קצרה,   ואמרו:  )תנחומא  ט(  'כל מה שאירע    <BR>
לאבות סימן  לבנים',  ולכן יאריכו הכתובים בספור    <BR>
המסעות וחפירת  הבארות  ושאר  המקרים,   ויחשוב החושב<BR>
בהם  כאלו  הם  דברים  מיותרים  אין  בהם תועלת,    <BR>
וכולם באים ללמד על העתיד, כי כאשר יבוא המקרה לנביא<BR>
משלשת האבות יתבונן ממנו הדבר הנגזר לבא לזרעו.     <BR>
)רמב"ן בראשית יב, ו("                             </P>
<P ALIGN="RIGHT">
רבי שלמה אפרים מלונטשיץ, בעל פירוש "כלי יקר" מיישם<BR>
עקרון זה לגבי סיפור חפירת הבארות על-ידי יצחק אבינו,<BR>
בפרשתינו וזו לשונו:                               </P>
<P ALIGN="RIGHT">
"'ויחפרו  עבדי יצחק בנחל, וימצאו שם באר מים חיים' <BR>
כתב   הרמב"ן  וכן  בספר  תולדות  יצחק  וכן  בספר  <BR>
מנורת המאור 'לפי שכל מה שאירע לאבות היה סימן      <BR>
לבנים', על כן מצאו מקום לדרוש כל עניני בארות אלו על<BR>
 ג'  בתי  מקדשים שנקראו באר מים חיים כי כשם שעשו  <BR>
מריבה  על שני בארות והשלישי קרא רחובות, כך  במקדש <BR>
ראשון  ושני  עשו  האומות  מריבה עם ישראל  עד      <BR>
שהחריבוה, אבל השלישי שיבנה במהרה בימינו, קרא      <BR>
                                          .&hellip;רחובות</P>
<P ALIGN="RIGHT">
ובבאר השלישי לא רבו עליה, כי בית המקדש השלישי יבנה<BR>
על-ידי מלך המשיח שנאמר בו: )ישעיה ט ו( 'למרבה המשרה<BR>
 ולשלום  אין  קץ'  כי  אך  שלום ואמת יהיה בימיו,  <BR>
על כן נקרא רחובות כי אז ירחיב ה' את גבולם, כי  בזמן<BR>
 שהמריבה  מצוייה  או שני עברים נצים, אף בהיותם בעיר<BR>
גדולה כאנטוכיא, לא נשא אותם לשבת יחדיו  ואף במקום <BR>
רחבת ידים מאוד, צר להם המקום ולא  יסבלם  כאשר     <BR>
בעונינו  עוד היום מנהג זה מצוי בינינו   ובהפך   זה <BR>
בזמן  ששלום  על  ישראל,  אף-על-פי שפרינו  בארץ    <BR>
ויהיו הדרים עליה רבים עד מאוד, מכל מקום רחבת   ידים<BR>
  להם   ואין   צר   להם  &hellip;על-כן נאמר 'כי הרחיב  ה' <BR>
לנו  אף  על  פי שפרינו בארץ, ויהיו הדרים עליה  רבים<BR>
 מכל  מקום  הארץ  לפניהם  רחבת ידים ועוד  שמצינו  <BR>
בבית  שני  שמחמת  המחלוקת  יצאו שלימים  וכן  רבים <BR>
מן  הארץ מרעת יושבי בה על כן אמר  שבזמן  מציאת    <BR>
השלום  ופרינו  בארץ  כי  לא יצטרכו לצאת מתוכה."   <BR>
)כלי יקר בראשית כו , יט(                          </P>

<P ALIGN="RIGHT">
הרשב"ם, בבואו לפרש את הפסוק הראשון בפרשת העקידה,  <BR>
מביא פירוש מעניין למושג נסיון ורואה בעקידה מעין   <BR>
"עונש" לאברהם אבינו על שכרת ברית עם אבימלך, בה הוא<BR>
ויתר על שליטה בארץ פלשתים, וזו לשונו:             </P>
<P ALIGN="RIGHT">
"'ויהי  אחר  הדברים  האלה':   כל  מקום שנאמר אחר  <BR>
הדברים  האלה,  מחובר  אל  הפרשה שלמעלה...   אף    <BR>
כאן:  אחר  הדברים שכרת אברהם ברית  לאבימלך  לו    <BR>
ולנינו ולנכדו של אברהם ונתן לו שבע  כבשות  הצאן,  <BR>
וחרה  אפו  של הקב"ה על זאת, שהרי   ארץ   פלשתים   <BR>
ניתן  לאברהם  וגם  ביהושע מטילים  על  ערי  חמשת   <BR>
סרני  פלשתים  גורל בכלל גבול  ישראל, והקב"ה צוה   <BR>
עליהם 'לא תחיה כל נשמה', לכן 'והאלהים נסה את      <BR>
אברהם': קנתרו וצערו, כדכתיב 'הנסה  דבר  אליך      <BR>
תלאה',   'על  נסותם את ה'', 'מסה ומריבה בחנני ה'  <BR>
ונסני'.  כלומר; נתגאיתה בבן שנתתי לך לכרות ברית   <BR>
ביניכם ובין בניהם.  ועתה לך והעלהו לעולה   וראה  מה<BR>
 הועילה  כריתות  ברית  שלך,  וכן מצאתי  אחר כך    <BR>
במדרש  של שמואל.  ויהי ארון ה' בארץ פלשתים שבעה   <BR>
חדשים.  כתב 'את שבע כבשות הצאן תקח  מידי'  אמר  לו<BR>
הקב"ה: את נתת לו שבע כבשות, חייך  שבניו  עושים  שבע<BR>
 מלחמות עם בניך ונוצחין אותן.   דבר אחר:  חייך    <BR>
שבניו  הורגים שבע צדיקים מבניך, ואלו הן; שמשון חפני<BR>
ופנחס, שאול ושלשה בניו. דבר אחר: חייך  שבניו      <BR>
מחריבים  שבע  משכנות,  ואלו  הן; אהל מועד וגלגל נוב<BR>
ושילה וגבעון ובית עולמים תרין. דבר אחר: שארון מחזר<BR>
בשדה פלשתים שבעה חדשים." )רשב"ם בראשית  כב , א(   </P>
<P ALIGN="RIGHT">
כלומר, הקב"ה כועס על אברהם ולכן הוא מקנתר אותו    <BR>
וגורם לו צער.                                     </P>
<P ALIGN="RIGHT">
מיותר לציין שחסידי ארץ ישראל השלמה בימינו מתענגים <BR>
על הבנה זו של הרשב"ם כמוצאי שלל רב ולומדים מכך    <BR>
שאסור לעשות הסכמים עם גויים הכרוכים בוויתורים על  <BR>
ארץ ישראל שהובטחה לנו על-ידי הקב"ה.               </P>
<P ALIGN="RIGHT">
אין צורך לומר שרוב פרשנינו בכל הדורות )מלבד       <BR>
חזקוני, המעתיק את דברי הרשב"ם על פסוק זה( אינם    <BR>
גורסים כי העקידה, הניסיון האחרון והקשה ביותר בו   <BR>
התנסה אברהם, היה עונש. ואם רוצים לדרוש את סמיכות  <BR>
הפרשיות של "אחר הדברים האלה" ודווקא לראות קשר סיבתי<BR>
בין הפרשה הקודמת לפרשה זו )בהתאם לכלל הפרשני המובא<BR>
על-ידי הרשב"ם בעצמו(, הרי מכיוון ש"הדברים האלה" לא<BR>
התפרשו, יכול המעיין בכתובים לדרוש את סמיכות הפרשיות<BR>
בין גירושו של ישמעאל ועקידת יצחק באותה מידה של    <BR>
סבירות ולהגיע לידי הסבר שונה לחלוטין לגבי משמעות  <BR>
העקידה, אך מכיוון שענייננו כאן איננו בהבנה מעמיקה <BR>
של פרשת העקדה, אלא בהתבוננות בהסכם אחר עם נכרי,   <BR>
עליו מסופר בפרשתינו, נוכל להסתפק בהערה זו.        </P>
<P ALIGN="RIGHT">
אכן, בפרק כ"ו, מספרת לנו התורה על שהותו של יצחק   <BR>
בגרר, בארץ פלשתים, אצל אבימלך, שם חוזר הקב"ה על   <BR>
הבטחתו לאברהם ואומר לו: "גור בארץ הזאת ואהיה עמך  <BR>
ואברכיך, כי לך ולזרעך אתן את כל הארצות האל, והקמתי<BR>
את השבעה אשר נשבעתי לאברהם אביך".) כ"ו, ג(        </P>
<P ALIGN="RIGHT">
אנחנו קוראים בהמשך הפרשה )פסוקים ט"ו-כ"ג( על הפרת <BR>
ההסכם בין אברהם לאבימלך על-ידי עבדי אבימלך ועל    <BR>
סכסוך בין רועי גרר לבין רועי יצחק על המים שנמצאו  <BR>
בבארות שחפר יצחק.                                 </P>
<P ALIGN="RIGHT">
התורה מספרת על סתימת הבארות ובעל פירוש ספורנו מפרש<BR>
, בד"ה 'סתמום פלשתים': "כאשר יראו מצות אבימלך לבלתי<BR>
הזיק ליצחק, סתמו הבארות בשנאת קנאתם." מסתבר, לפי  <BR>
תפיסה זו, שההשלמה בין אבימלך ליצחק לא היתה לרוחם של<BR>
חלק מהפלשתים והפרה זו של ההסכם, נעשתה על-ידי פלשתים<BR>
שלא היו שלמים אתו.                                </P>
<P ALIGN="RIGHT">
פסוק כ"ב מספר לנו על הבאר האחרת, עליה לא רבו רועי <BR>
יצחק ורועי גרר, ובפסוקים כ"ח-ל"א כורתים  אבימלך   <BR>
ויצחק ברית נוספת, בעקבות הצעתו של אבימלך, עליה כותב<BR>
בעל פירוש חזקוני": "ונכרתה   ברית   עמך  אף-על-פי <BR>
שכבר  נשבעו  אברהם ואבימלך  עד שלשה דורות, מכל מקום<BR>
ביקש אבימלך לכרות  ברית  חדשה  ביניהם,  לפי שהוא  <BR>
פשע בברית על דבר הבארות ועל ששלחו מאתו. ")חזקוני  <BR>
בראשית  כו , כח(                                  </P>
<P ALIGN="RIGHT">
התורה מספרת שיצחק הסכים לחדש את הברית, למרות הפרתה<BR>
בעבר, אולי מתוך הכרה שבכל תהליך יש עליות ומורדות  <BR>
ומתוך אמונה בעדיפות הברית על-פני מצב האיבה.       </P>
<P ALIGN="RIGHT">
אם נעיין בדברי ה"כלי יקר" על פסוקים אלו, המובאים  <BR>
לעיל, על-פי העקרון של "מעשי אבות סימן לבנים", נלמד<BR>
כי:                                               </P>
<P ALIGN="RIGHT">
בית המקדש השלישי, הנרמז על-ידי הבאר השלישית של    <BR>
יצחק "רחובות", ייבנה אך ורק בימי שלום, ו"הגבולות  <BR>
הרחבים" תלויים במידה רבה ביכולתם של אנשים לגור זה <BR>
לצד זה בשלום, כאשר אף אחד אינו מצר את צעדיו של    <BR>
האחר.                                             </P>
<P ALIGN="RIGHT">
משום מה, הסימנים שרואים הבנים במעשי האבות תלויים  <BR>
במידה רבה בסימני הדרך הערכיים אותם הם מעונינים לאמץ<BR>
ולהעביר לדורות הבאים.                             </P>
<P ALIGN="RIGHT"><FONT SIZE=2>
פנחס לייזר, עורך "שבת שלום", הוא פסיכולוג.        </FONT></P>

<P ALIGN="RIGHT">
<hr>
</P>


<h3 ALIGN="RIGHT">
רבקה היא "אם יעקב ועשו"                           </h3>

<P ALIGN="RIGHT">
מה ראתה התורה להזכירנו שוב אחרי אשר שלחה-הבריחה   <BR>
&ndash; רבקה את יעקב מקרבתו של עשו ומנעה מעשו להפיק זממו<BR>
מה ראתה התורה להזכירנו שהיא אם יעקב ועשו?         </P>
<P ALIGN="RIGHT">
ונראים בעל "צידה לדרך" על רש"י האומר: להודיענו שלא<BR>
אם יעקב בלבד היתה בהבריחה את יעקב ובהצילו אותו    <BR>
ממוות, אלא גם אם עשו היתה בהצילה את עשו מלרצוח את <BR>
אחיו. ואף כי  במשך כל הפרק ראינוה עושה כל מעשיה   <BR>
לטובת "יעקב בנה הקטן", הנה עתה ברגע הסכנה הגדולה  <BR>
היא מכלכלת מעשיה בתבונה כ"אם יעקב ועשו" שלא תשכל  <BR>
שניהם יום אחד.                                    <br>
<FONT SIZE=2>
)מתוך עיונים בספר בראשית לפרופ' נחמה ליבוביץ' ז"ל,<BR>
עמ' 202(                                          </FONT></P>
<P ALIGN="RIGHT">
<hr>
</P>
<h4 ALIGN="RIGHT">
"לדרוש את ה'": ניסיון לדעת את העתיד, להשפיע עליו  <BR>
או להתפלל?                                        </h4>
<P ALIGN="RIGHT">
'ותלך  לדרוש  את  ה'':   לשון  רש"י:   'להגיד  מה <BR>
יהא בסופה',   ולא  מצאתי  דרישה  אצל  ה' רק להתפלל,<BR>
כטעם  'דרשתי  את  ה'  וענני' )תהלים לד, ה(,       <BR>
'דרשוני וחיו'  )עמוס ה, ד(,  'חי אני אם אדרש לכם' <BR>
)יחזקאל כ, ג(.                                    <br>

<FONT SIZE=2>                            (רמב"ן בראשית כה , כב)</FONT></P>
<P ALIGN="RIGHT">
<hr>
</P>
<h4 ALIGN="RIGHT">
ברכה אינה עוברת בירושה אלא האדם צריך להיות ראוי   <BR>
לה.                                               </h4>
<P ALIGN="RIGHT">
ה' ברך את אברהם שמזרעו יצא הסגולה, העם אשר בחר    <BR>
לנחלה לו, שיהיה ה' להם לאלוהים ישכן שכינתו בתוכם, <BR>
והם יירשו הארץ ויהיו קדושים לאלוהיהם. ואברהם לא מסר<BR>
ברכה זו ליצחק, כי ברכה זאת אין בכוח האדם להורישה  <BR>
לבניו, כי היא תלויה בקדושת העם ובטוב מעשיהם; ורק  <BR>
אחרי מות אברהם ברך ה' את יצחק בברכה זו; וכן יצחק לא<BR>
היה בדעתו לברך את בניו בברכת אברהם, כי ידע שלזה לא<BR>
תועיל ברכתו, רק המוכן לה יתברך בזה מאת ה'.        <br>

                     <FONT SIZE=2>(פירוש המלבי"ם  בראשית כז,א)</FONT> </P>
<P ALIGN="RIGHT">
</P>
<P ALIGN="RIGHT">
                                                  </P>






<P ALIGN="center">

</P>

</body></html>

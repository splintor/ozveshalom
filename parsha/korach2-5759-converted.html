<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת קרח</FONT><BR>
<FONT SIZE="3" COLOR="navy">גליון מס' 86 תשנ"ט</FONT>

 </p>

<P ALIGN="RIGHT">
בוא  וראה כמה קשה מחלוקת, שכל העוזר במחלוקת    <BR>
הקב"ה  מאבד  את  זכרו,  שכך כתיב "ואש יצאה  מאת <BR>
ה'  ותאכל  את החמשים ומאתים איש".              <BR>
         <FONT SIZE="-1">                  (במדבר רבה פרשה יח) </FONT></P>

<h3 ALIGN="RIGHT">
"ובני קרח  לא מתו"                            </h3>

<P ALIGN="RIGHT">
'למנצח  על  שושנים  לבני  קרח'   א"ר  פנחס:  כל<BR>
מי שרואה   אותם   אומר  קוצים  הם,  למה?  שהיו <BR>
עם הקוצים  ומה  דרכן  של  קוצים לאש,  וכן הוא  <BR>
אומר 'קוצים  כסוחים באש יצתו',  וכתיב 'ואש יצאה<BR>
מלפני ה''  ובני  קרח  היו  שושנים  ונלקטו      <BR>
מביניהם  וקפץ הקב"ה  והצילם 'דודי ירד לגנו     <BR>
לערוגת הבושם ללקוט שושנים', משל למה הדבר דומה  <BR>
למלך שנכנס למדינה ובאו  בני  המדינה  לעטרו     <BR>
בעטרה של זהב מקובעת באבנים   טובות  ומרגליות   <BR>
ויצאו  ואמרו  להם  אין                         </P>
<P ALIGN="RIGHT">
המלך  מבקש של זהב אם יש כאן של שושנים שמחו בני <BR>
המדינה,   כך היו בני קרח ועדתו אומרים מבקש הקב"ה<BR>
מחתות של זהב אמר הקב"ה למה לי של זהב לי  הכסף  <BR>
ולי  הזהב  ואפילו  קטרת  למה  לי קטרת? תועבה   <BR>
היא לי, ומה אני מבקש? שושנים. אמרו בני קרח: אנו<BR>
שושנים. אמר הקב"ה: נצחתם 'למנצח על שושנים'.    </P>
<P ALIGN="RIGHT">
<FONT SIZE="-1">        (ילקוט שמעוני תהלים פרק מה, סימן תשמז )</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
"זכותו של קורח"                                </h2>
<h3 ALIGN="RIGHT">
שלמה פוקס                                      </h3>

<P ALIGN="RIGHT">
"ויקח קרח בן-יצהר בן-קהת בן-לוי ודתן ואבירם בני<BR>
אליאב ואון בן-פלת בני ראובן: ויקמו לפני משה    <BR>
ואנשים מבני-ישראל חמישים ומאתים נשיאי עדה קראי <BR>
מועד אנשי-שם."                                 </P>

<P ALIGN="RIGHT">
המשנה באבות )פ"ה( אומרת:                       </P>

<P ALIGN="RIGHT">
"כל מחלוקת שהיא לשם שמים סופה להתקיים, ושאינה  <BR>
לשם שמים אין סופה להתקיים. איזו היא מחלקת שהיא <BR>
לשם שמים, זו מחלקת הלל ושמאי, ושאינה לשם שמים, <BR>
זו מחלקת קרח וכל עדתו."                        </P>

<P ALIGN="RIGHT">
על פי המשנה, מחלוקת שאין סופה להתקיים - אינה   <BR>
לשם שמים. זו מחלוקת קרח וכל עדתו, אין במשנה דיון<BR>
כנגד מי חלק קרח כפי שמצוין במחלוקת לשם שמים -  <BR>
כהלל ושמאי, יתכן לומר שהמחלוקת הייתה רק מצדם של<BR>
קרח וכל עדתו כלומר מחלוקת שאינה לשם שמים הינה  <BR>
מחלוקת רק מצד אחד, אדם או קבוצה המעונינים לחלוק<BR>
לשם המחלוקת ולא מחלוקת על ענין מסוים.          </P>

<P ALIGN="RIGHT">
מה כוונת המשנה - שאין סופה להתקיים? הרי עצם    <BR>
קיומה של פרשת קורח גורמת למחלוקת זו להתקיים.   <BR>
לכאורה דומה הדבר לצווי "זכור את אשר עשה לך     <BR>
עמלק", "תמחה את זכר עמלק מתחת השמיים לא תשכח"  <BR>
בכל שנה אנו מצוום ב"זכור" ולכאורה אין כאן מחיית<BR>
זכר עמלק. אולי זו היא מחיית זכר עמלק כאשר זוכרים<BR>
ומבינים את משמעות העמלק ואת אותה משמעות מוחים, <BR>
אף כאן אנו זוכרים ומציינים את מחלוקת קרח ולמדים<BR>
ממחלוקת זו מה אין לעשות. לימוד זה יביא להבנה   <BR>
כדברי הגמרא בסנהדרין )דף ק' ע"א(  " אמר ריש    <BR>
לקיש: מכאן שאין מחזיקין במחלוקת, דאמר רב המחזיק<BR>
במחלוקת עובר בלאו, שנאמר )במדבר יז' ה'( 'ולא   <BR>
יהיה כקרח ועדתו'." )על מרידת קורח ומניעיה עיין <BR>
במאמרו של מ. בר בתוך מחקרים באגדה&hellip; לזכר יוסף   <BR>
הינמן, תשמ"א(                                  </P>

<P ALIGN="RIGHT">
נבחן את הנלמד ממחלוקתו-מריבתו של קרח ועדתו בשתי<BR>
נקודות:                                        </P>

<P ALIGN="RIGHT">
א. כללי התנהגות במחלוקת                        </P>

<P ALIGN="RIGHT">
הגמרא בחולין )דף פ"ט ע"א( אומרת:               </P>

<P ALIGN="RIGHT">
"אמר רבי אילעא: אין העולם מתקיים אלא בשביל מי  <BR>
שבולם את עצמו בשעת מריבה, שנאמר 'תולה ארץ על   <BR>
בלימה' )איוב כו'(. רבי אבהו אמר: מי שמשים עצמו <BR>
כמי שאינו, שנאמר 'ומתחת זרועות עולם' )דברים    <BR>
לג'(. אמר רבי יצחק: מאי דכתיב 'האמנם אלם צדק   <BR>
תדברון, מישרים תשפטו בני אדם' )תהילים נח'(. מה <BR>
אומנותו של אדם בעולם הזה? ישים עצמו כאלם, יכול <BR>
אף לדברי תורה? תלמוד לומר: 'צדק תדברון'. יכול  <BR>
יגיס דעתו? ת"ל: 'מישרים תשפטו בני אדם'."       </P>

<P ALIGN="RIGHT">
רש"י מסביר את דברי רבי אילעא "על זכות אותן     <BR>
שנחשבו בלימה" )בלי-מה( ישנו כאן קישור בין דברי <BR>
רבי אילעא לדברי רבא או רבי יוחנן שנאמרו לפני-כן<BR>
בגמרא.                                         </P>

<P ALIGN="RIGHT">
"אמר רבא, ואיתימא ר' יוחנן: גדול שנאמר במשה    <BR>
ואהרון יותר ממה שנאמר באברהם, דאילו באברהם כתיב<BR>
'ואנכי עפר ואפר' )בראשית יח'( ואילו במשה ואהרון<BR>
כתיב 'ונחנו מה' )שמות טז'( ואמר רבא, ואיתימא ר'<BR>
יוחנן: אין העולם מתקיים אלא בשביל משה ואהרן,   <BR>
כתיב הכא 'ונחנו מה' וכתיב התם 'תולה ארץ על     <BR>
בלימה' )איוב כו'(."                            </P>

<P ALIGN="RIGHT">
כלומר, משה ואהרון בטלו את עצמם לגמרי במחלוקתם  <BR>
כנגד המתאוננים, לעומת אברהם שהשווה עצמו לעפר   <BR>
ואפר. משה ואהרון אמרו "ונחנו מה" אמירתם, ביטולם<BR>
העצמי נתפס כמאפיין את גדולתם. עורך הגמרא צירף  <BR>
לביטולם העצמי של משה ואהרון שלש מימרות של אמוראי<BR>
 "&hellip;ארץ ישראל בכותרת "אין העולם מתקיים אלא בשביל<BR>
ובהם ישנה הדרגתיות:                            </P>
<P ALIGN="RIGHT">
מדרשת רבי אילעא - הבולם עצמו בשעת מריבה        </P>
<P ALIGN="RIGHT">
דרשת רבי אבהו - משים עצמו כמי שאינו            </P>
<P ALIGN="RIGHT">
דרשת רבי יצחק - ישים עצמו כאלם אך לא לדברי תורה<BR>
ומצד שני יש להזהיר שמא יגיס את דעתו ויקפיד לשפוט<BR>
במישרים.                                       </P>
<P ALIGN="RIGHT">
מהתאפקות דרך נוכחות אך בביטול עצמי ועד למצב בו <BR>
אין יכולת תגובה - אילמות.                      </P>

<P ALIGN="RIGHT">
על דרשת ר' יצחק כותב המהרש"א בביאורו: "יגיס    <BR>
דעתו" - ועוד נראה לי לפרש על פי מה שאמרו במסכת <BR>
תענית) דף כ' ע"ב( בעובדא דר' אלעזר בר' שמעון   <BR>
שהיתה דעתו גסה עליו מפני שלמד תורה הרבה, נזדמן <BR>
לו אדם אחד אמר לו ר' אלעזר בר' שמעון כמה מכוער <BR>
אותו האיש והשיב לו: לך אצל האומן שעשאני, ועל זה<BR>
הזהיר כאן שלא יגיס דעתו לומר כן, אלא מישרים    <BR>
תשפוט בשכלך את בריאת בני אדם כענין שנאמר &hellip; עשה <BR>
האלוהים את האדם ישר וגו' )קהלת ז' 29(."        </P>

<P ALIGN="RIGHT">
המהרש"א אומר שלימוד תורה יכול להביא את האדם    <BR>
לידי טעות, דעתו תהא גסה עליו, ומתוך טעותו של   <BR>
הלומד יש ואדם יפגע )כמעשה בתענית(.             </P>
<P ALIGN="RIGHT">
מדרשות אלו בחולין נלמד שויכוח , מחלוקת  ומריבה <BR>
מחייבים גדלות מצד החולקים והאדם נתבע לבטל את   <BR>
עצמו למרות שלדעתו הוא צודק .                   </P>

<P ALIGN="RIGHT">
מעניין מה שהגמרא אומרת בעירובין )יג, ע"ב(      </P>

<P ALIGN="RIGHT">
"וכי מאחר שאלו ואלו דברי אלהים חיים, - מפני מה <BR>
זכו בית-הלל לקבוע הלכה כמותם? - מפני שנוחים    <BR>
ועלובים היו, ושונים דבריהם ודברי בית שמאי; ולא <BR>
עוד, אלא שמקדימים דברי בית-שמאי לדבריהם. ללמדך,<BR>
שכל המשפיל עצמו - הקדוש-ברוך-הוא מגביהו, וכל   <BR>
המגביה עצמו - הקדוש-ברוך-הוא משפילו."          </P>

<P ALIGN="RIGHT">
ניתן ללמוד שגם בשעת מחלוקת ישנם כללי התנהגות.  </P>

<P ALIGN="RIGHT">
המאירי )בית הבחירה( מסיים את פירושו על פרק ו'  <BR>
)חולין( באומרו&hellip;" לעולם ישפיל אדם את עצמו ולא   <BR>
ינהיג עצמו בשררה יתרה וברבנות, וכל עוד שמעלתו  <BR>
                     &hellip;מיתוספת תהא גאוותו מתמעטת</P>
<P ALIGN="RIGHT">
לעולם אל יהא אדם מזמין עצמו למחלוקת אלא יהא    <BR>
בורח הימנו וישים חלקו בעלובין ואינם עולבים, דרך<BR>
צחות אמרו אין העולם מתקיים אלא במי שבולם עצמו  <BR>
 "&hellip;('בשעת מריבה שנאמר תולה על בלימה )איוב כו' ז</P>

<P ALIGN="RIGHT">
ב. בכוון נוסף יש ללמוד מהתנהגות קורח ועדתו:    <BR>
התנהגות בין אדם לחברו - אנשי קרח ועדתו מכונים  <BR>
"אנשי שם" )במדבר טז' ב'( על כך אומר המדרש:     </P>

<P ALIGN="RIGHT">
"רבי אחא בשם רבי יהושע בן לוי אמר קשה היא      <BR>
המחלוקת כדור המבול, נאמר כאן )בראשית ו, ד(' אנשי<BR>
השם', ונאמר להלן' קריאי מועד אנשי שם', מה אנשי <BR>
השם שנאמר להלן מחלוקת, אף אנשי שם נאמר כאן     <BR>
מחלוקת )בראשית רבה פכ"ו-ז("                    </P>

<P ALIGN="RIGHT">
מדרש אחר משווה בין אנשי דור המבול לאנשי דור    <BR>
הפלגה ואומר בשמו של ר' אליעזר:                 </P>

<P ALIGN="RIGHT">
"אותם של דור המבול לא נשתירה מהם פליטה, ואלו של<BR>
דור הפלגה נשתירה מהם פליטה! אלא דור המבול על ידי<BR>
שהיו שטופים בגזל שנאמר: "גבולות ישיגו, עדר גזלו<BR>
וירעו" )איוב כד' ג'(, לפיכך לא נשתירה מהם פליטה,<BR>
אבל אלו, על ידי שהיו אוהבים זה את זה, שנאמר    <BR>
"ויהי כל הארץ שפה אחת" )בראשית יא'( לפיכך נשתירה<BR>
מהם פליטה )ב"ר לח("                            </P>

<P ALIGN="RIGHT">
מדרש נוסף באבות דרבי נתן משווה בין אנשי דור    <BR>
הפלגה לאנשי סדום:                              </P>

<P ALIGN="RIGHT">
"אוהב את הבריות - כיצד מלמד שיהא אדם אוהב את   <BR>
הבריות ולא יהא שונא את הבריות, שכן מצינו באנשי <BR>
דור הפלגה שמתוך ]שהיו[ אוהבין זה את זה לא רצה  <BR>
הקב"ה לאבדן מן העולם אלא פזרם בארבע רוחות העולם.<BR>
אבל אנשי סדום מתוך שהיו שונאין זה את זה, אבדם  <BR>
הקב"ה מן העולם הזה ומן העולם הבא שנאמר ואנשי   <BR>
סדום רעים וחטאים לה' מאד )בראשית י"ג י"ג( ]רעים<BR>
זה עם זה[. וחטאים זה גלוי עריות. לה' זה חילול  <BR>
השם. מאד שמתכוונין וחוטאים. הא למדת מתוך ששונאין<BR>
זה את זה אבדן הקב"ה מן העולם הזה ומן העולם הבא:<BR>
)אבות דר' נתן יב'("                            </P>

<P ALIGN="RIGHT">
כמו כן הגמרא בירושלמי )פאה א' א'( משווה בין צבא<BR>
דוד לצבא אחאב:                                 </P>

<P ALIGN="RIGHT">
דורו של דוד כולם צדיקים היו, ועל ידי שהיו בהם  <BR>
דלטורין היו נופלים במלחמה וכו', אבל דורו של    <BR>
אחאב, עובדי עבודה זרה היו, ועל ידי שלא היו בהם <BR>
דילטורין היו יורדים למלחמה ומנצחים. שאם הצבור  <BR>
נשחתין בעבודה זרה ועריות על זה נאמר)ויקרא טז,  <BR>
טז( "השוכן אתם בתוך טומאתם. )עיין משך חכמה על  <BR>
שמות יז' כד'.(                                 </P>

<P ALIGN="RIGHT">
ממדרשים אלו נראה שכאשר המחלוקת היא בין אדם     <BR>
למקום, הקב"ה נוטה לתגובה מתונה. דור הפלגה -    <BR>
למרות שמרדו כלפי שמים, נשתיירה מהם פליטה - פיזרם<BR>
הקב"ה בארבע רוחות. וצבא אחאב, למרות שעבדו עבודה<BR>
זרה ירדו למלחמה ונצחו. לעומת זאת כאשר ההתנהגות <BR>
החברתית - בין אדם לחברו פגומה, התגובה קשה. דור <BR>
המבול לא נשתיירה מהם פליטה, לפי שהיו שטופים בגזל<BR>
וכן אנשי סדום לפי ששונאין זה את זה אבדן הקב"ה מן<BR>
העולם הזה ומן העולם הבא. וכן צבא דוד למרות שעבד<BR>
את ה' אך היו בהם דלטורין-מלשינים, נפלו במלחמה. </P>
<P ALIGN="RIGHT">
נחזור למחלוקת קרח ועדתו - כאשר המדרש משווה בין <BR>
אנשי שם - קרח ועדתו לאנשי שם בדור המבול - המדרש<BR>
מלמד על "אנשי שם", אנשים הדורשים כבוד לשמם ואינם<BR>
נוהגים נכון בין אדם לחברו, ועל אלו נאמר - אין  <BR>
סופם להתקיים!                                  </P>
<P ALIGN="RIGHT">
מהאמור לעיל נראה שקרח זכה שפרשה תקרא על שמו: א.<BR>
על מנת ללמדנו שגם במחלוקת ישנם כללי התנהגות    <BR>
וקורח לא עמד בהם. ב. התנהגות שלילית בין אדם    <BR>
לחברו מחייבת תגובה חריפה מצד הקב"ה לעומת מרד בין<BR>
אדם למקום, כאשר במרד זה הקב"ה סלחן ומוכן       <BR>
להתמודדות.                                     </P>

<P ALIGN="RIGHT">
אסיים בדברי ר' נחמן מברסלב בזכות המחלוקת:      </P>

<P ALIGN="RIGHT">
"שמעתי בשמו שאמר, שעל-ידי המחלוקת שחולקים על   <BR>
האדם עושים לו טובה כי על-ידי זה יכול לגדול     <BR>
ולצמוח. כמו כשנוטעים גרעין בארץ: אם היתה כל הארץ<BR>
הדוקה יחד לא היה אפשר שיגדל ויצמח מהגרעין אילן,<BR>
ובהכרח שתחלק הארץ קצת כדי שיהיה מקום לאילן     <BR>
להתגדל. כמו כן על-ידי המחלוקת שחולקים, על-ידי זה<BR>
נותנים לו מקום להתגדל ולצמוח."                 </P>

<P ALIGN="RIGHT">
מחלוקת לשם שמים הכרחית וסופה להתקיים ולקיים.   </P>

<P ALIGN="RIGHT"><FONT SIZE="-1">
שלמה פוקס הוא מנהל מכון נסיעה בישראל           </FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h3 ALIGN="RIGHT">
"כל העדה כולם קדושים"                          </h3>

<P ALIGN="RIGHT">
היו מאמינים, מאמינים כנים, בכל הדורות, אשר     <BR>
האמינו בקדושה השרויה בעם ישראל כשלעצמו - באשר  <BR>
הוא עם ישראל, ולא באשר הוא נושא משימה מסוימת.  <BR>
ואילו רצינו לנסח את הדברים בצורה צינית, היינו  <BR>
יכולים לומר כלפי מה שנאמר על קורח ועדתו, שנקברו<BR>
באדמה, נאמר במקום אחר: "ובני קרח לא מתו". בני  <BR>
קרח קיימים ועומדים עד היום - אלה שאמונתם הדתית<BR>
מתבטאת בכך, שהם סומכים על כך שהוענקה קדושה לעם <BR>
ישראל, אשר הם מבניו, ולכן הם כבר נמצאים באותה  <BR>
דרגה אשר האדם מצווה בקריאת-שמע להשתדל להגיע    <BR>
אליה&hellip;ואני רוצה לצטט כאן מדבריו של הרב יעקב משה <BR>
חרל"פ מרבני ירושלים, תלמידו של הרב קוק )בספר   <BR>
פירוש והגות על שמונה פרקים לרמב"ם(:            </P>
<P ALIGN="RIGHT">
"מהו הדבר החשוב במציאות האדם? - ואצלו, מציאות  <BR>
האדם היא, כמובן, מציאותו במעמדו לפני אלהים - האם<BR>
זה ההישג שאדם משיג, או המאמץ שהוא עושה כדי להשיג<BR>
אותו? והרב חרל"פ, בעקבות דברים שהוא מוצא ברמב"ם,<BR>
שאותו הוא מפרש, אומר שהעיקר הוא המאמץ שהאדם עושה<BR>
כדי להשיג משהו, ועל זה הוא מוסיף דבר מעניין מאד:<BR>
אין ערך המאמץ תלוי בכך, אם הדבר מושג או איננו  <BR>
מושג; ולא זו בלבד, אלא שייתכן שהאדם מודע לכך שאת<BR>
התכלית הזאת הוא לא יכול להשיג בכלל, אבל המאמץ  <BR>
שהוא עושה להשגה זו הוא-הוא הערך העליון.        </P>
<P ALIGN="RIGHT">
<FONT SIZE="-1">      מתוך "הערות לפרשיות השבוע" לפרופ' ישעיהו)<BR>
ליבוביץ' ז"ל, עמ' 97-98(                       </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"עשרה  דברים נבראו בערב שבת בין השמשות,  ואלו  <BR>
      "(<FONT SIZE="-1">משנה אבות פרק ה, משנה ו</FONT>) .&hellip;הן,  פי הארץ</h4>

<P ALIGN="RIGHT">
"עשרה  דברים  נבראו  בערב שבת בין השמשות ואלו  <BR>
הן פי הארץ וכו'.":  כתב הרמב"ם וז"ל:           </P>
<P ALIGN="RIGHT">
 הם לא יאמינו בחדוש  הרצון בכל עת.  אבל בתחלת  <BR>
עשיית הדברים שם בטבע שיעשה בהם כל מה שיעשה הן  <BR>
יהיה הדבר שיעשה  מאודיי.  והוא הדבר הטבעי.  או <BR>
יהיה חדוש לעתים  רחוקים.   והוא  המופת  הכל    <BR>
בשוה.  על כן אמרו  שביום  הששי  שם בטבע הארץ   <BR>
שתשקע קרח ועדתו  ולבאר  שיוציא  המים  ולאתון   <BR>
שתדבר.   וכן השאר.    ואולי  תאמר  אחרי  שכל   <BR>
הנפלאות  כולם                                  </P>
<P ALIGN="RIGHT">
הושמו  בטבעי  הדברים  ההם  מששת  ימי בראשית למה<BR>
 יחד  אלו  העשרה.  דע שלא יחדום לומר שאין שום  <BR>
מופת  שהושם  בטבע  הדברים  רק אלו.  אבל אמר    <BR>
שאלו  נעשו  בין  השמשות לבד ושאר נפלאות והמופתים<BR>
הושמו בטבעי הדברים אשר נעשו כן בעת העשותם      <BR>
תחלה.                                          </P>
<P ALIGN="RIGHT">
<FONT SIZE="-1"> תוספות יום טוב לר' יום טוב ליפמן על מסכת אבות)<BR>
פרק ה משנה ו(                                  </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
" אלהי הרוחת"                                  </h3>
<P ALIGN="RIGHT">
אל אלהי הרוחות, יודע  מחשבות. אין מדתך כמדת בשר<BR>
 ודם,  מלך  בשר ודם שסרחה עליו מקצת מדינה אינו  <BR>
יודע  מי  החוטא,  לפיכך  כשהוא  כועס  נפרע     <BR>
מכולם,  אבל  אתה לפניך גלויות כל המחשבות ויודע <BR>
אתה מי החוטא.                                  <BR>
<FONT SIZE="-1">
) רש"י במדבר פרק טז פסוק כב(                   </FONT></P>

<P ALIGN="RIGHT">
אלהי הרוחות, למה נאמר? אמר לפניו: רבש"ע, גלוי  <BR>
וידוע  לפניך  דעתו  של כל אחד ואחד ואינן דומין <BR>
זה לזה,   מנה  עליהם  מנהיג  שיהא סובל כל אחד  <BR>
ואחד לפי דעתו.                                 <BR>
<FONT SIZE="-1">
) רש"י במדבר  כז, טז(                          </FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

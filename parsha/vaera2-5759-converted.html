<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vaera</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  וארא </FONT><BR>
<FONT SIZE="3" COLOR="navy">גליון מס' 65 תשנ"ט</FONT>

 </p>

<P ALIGN="right">
"על  כנפי  בגדיהם":   כנגד )שמות יט( 'ואשא אתכם <BR>
על כנפי  נשרים',   על  ארבע כנפות ולא בעלת שלש  <BR>
ולא בעלת   חמש   כנגד  ד'  לשונות  של  גאולה,   <BR>
שנאמר במצרים )שמות ז( 'והוצאתי, והצלתי וגאלתי   <BR>
ולקחתי.                                         </br>
<FONT SIZE="-1">
)רש"י במדבר  טו , מא(                           </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
הגאולה משעבוד כוללת ארבעה שלבים והיבטים.        </h3>
<P ALIGN="right">
והנה  בארבע לשונות של גאולה אלו מה שהזכיר ארבע  <BR>
פעמים שם אלהים   בפסוק   'כה  תאמר  אל  בני     <BR>
ישראל;  אלהי אבותיכם  אלהי  אברהם  אלהי  יצחק   <BR>
ואלהי  יעקב שלחני  אליכם'  כלל  ופרט  למה  לי?  <BR>
אלא לומר כי מן הגרות   נצולו   בזכות   אברהם    <BR>
שהלך   לו  מארצו וממולדתו   ומבית   אביו   אל   <BR>
ארץ  נכריה,  ובזכות העבודה  של  יצחק שנעקד על גבי<BR>
המזבח לעבודת ה'                                 </P>
<P ALIGN="right">
נצולו  מעבודת מצרים, ובזכות יעקב שסבל ענויים כל <BR>
ימיו  נצולו  מעינוי  מצרים,  אבל בענין דיבוק    <BR>
האלהי היו  כל  האבות  שוים  בו על-כן כללם יחד   <BR>
ואמר אלהי אבותיכם  שבזכות  כולם  יזכו  לדיבוק   <BR>
השכינה ויש אומרים: 'והצלתי  אתכם  מעבודתם'  היינו<BR>
 מן  מזל טלה אשר אליו  עבדו  המצרים,  ורצונו לומר<BR>
 מן  אלהות שלהם דהיינו עבודתם, ונכון הוא.       <br>

<FONT SIZE="-1">                           (כלי יקר שמות  ו , ו)</FONT></P>

<P ALIGN="right">
<HR WIDTH="95%" ALIGN=CENTER>
</P>

<h2 ALIGN="right">
משה - המנהיג העילג                              </h2>
<h3 ALIGN="right">
יעקב צימרמן                                     </h3>


<P ALIGN="right">
בפרשתנו מסופר באריכות סיפור התנגדותו של משה לקבל<BR>
עליו את השליחות לפרעה ולבני ישראל.              </P>
<P ALIGN="right">
אחת הטענות המשמעותיות ביותר שמעלה משה כנגד קבלת <BR>
התפקיד  היא:   "... כי כבד פה וכבד לשון אנוכי"  <BR>
)שמות ד, י(.                                    </P>
<P ALIGN="right">
נחלקו חכמנו מה הוא אותו "כובד פה ולשון".        </P>
<P ALIGN="right">
מסביר הרשב"ם: "...איני בקי בלשון מצרים כי       <BR>
בקטנותי ברחתי משם ועתה אני בן שמונים וכן מצינו  <BR>
ביחזקאל )ג, ה( שמי שאינו בקי בלשון מלכות קרוי   <BR>
כן..."                                          </P>
<P ALIGN="right">
לעומתו אומר רבי אברהם אבן עזרא: "איש דברים: יודע<BR>
לדבר צחות שאינו מתעכב בלשונו בדברו או מגמגם או  <BR>
שיכבדו על פיו אותיות ידועות".                   </P>
<P ALIGN="right">
ועוד אומר אבן עזרא: "...והאומר ששכח לשון מצרים  <BR>
אינו נכון, כי הוא אומר שני דברים כבד פה וכבד    <BR>
לשון. ועוד נלמד מתשובת ה' מי שם פה לאדם או מי   <BR>
ישום אלם שאינו מדבר על לשון מצרים, רק כך נולד שלא<BR>
היה יכול להוציא את כל אותיות הלשון".            </P>
<P ALIGN="right">
מה שורש המחלוקת בין המפרשים?                    </P>
<P ALIGN="right">
התקשו רבותינו לקבל את העובדה שמשה, המאמין הגדול,<BR>
המנהיג, גדול הנביאים היה לקוי בדיבורו. פגם כזה  <BR>
פוגע בשלמות העולה מדמותו. ייחוס ליקוי כזה עשוי  <BR>
להיתפס כמעט כזלזול, ככפירה, ואינו מתיישב עם     <BR>
השלמות שיוחסה לו במהלך הדורות. לפיכך נדחקו הרשב"ם<BR>
ואחרים לדבר על אי ידיעת השפה המצרית.            </P>
<P ALIGN="right">
דומני שגרסת "שכחת לשון מצרים" אינה מתיישבת אפילו<BR>
עם פשוטו של מקרא "...מי שם פה לאדם או מי ישום אלם<BR>
או חרש או פקח..." אין ספק שמדובר על ליקוי בשטף  <BR>
הדיבור ואולי אפילו מום ממש הקשור במנגנון הפקת   <BR>
הדיבור.                                         </P>
<P ALIGN="right">
למעשה, המקרא אינו מנסה לתאר את משה כדמות על     <BR>
אנושית נטולת חולשות ופגמים: משה מצטייר לעיתים   <BR>
כאימפולסיבי, כועס, מיואש, זועם  ובקיצור: כדמות  <BR>
בשר ודם המאפשרת הזדהות.                         </P>
<P ALIGN="right">
מעניין להיווכח שמשה אינו מבקש מרפא והקב"ה אינו  <BR>
מציע זאת )למרות שבכוחו לתקן בדרך ניסית ולכך רומז<BR>
רבינו יוסף בכור שור: "אם הייתי רוצה היית מדבר   <BR>
יפה, אבל אני אינני רוצה כי זה כבודי כי אדם שאין <BR>
לו פה ולא לשון יעשה שליחותי ויעשה על ידו דבר גדול<BR>
כזה".                                           </P>
<P ALIGN="right">
אנו יודעים שנעשו נסים גדולים מאלו בתיקון מומים  <BR>
וליקויים. ליחידים ואפילו לציבור שלם. מסופר במדרש<BR>
תנחומא לפרשת יתרו: "אמר רבי יהושע בן לוי: כשיצאו<BR>
בני ישראל ממצרים היו בהם בעלי מומים מעבודת פרך...<BR>
אמר הקדוש ברוך הוא: אינו דין שאתן את תורתי לבעלי<BR>
מומים, מה עשה? רמז למלאכי השרת וירדו ורפאו אותם".</P>
<P ALIGN="right">
 משה נשאר במומו והקב"ה מציע לו את עזרתו של אהרון<BR>
"והיה הוא יהיה לך לפה ואתה תהיה לו לאלהים" )שם  <BR>
י'(. מכאן ניתן להסיק שאולי כובד הדיבור אצל משה  <BR>
אינו חסרון כלל בעיני הקב"ה. מנהיגים פופולריים היו<BR>
זקוקים מאז ומתמיד לרהיטות דיבור. ההיסטוריה רצופה<BR>
במנהיגים שכוחם היה בלשונם והם ידעו לסחוף, להלהיב<BR>
ולשכנע את קהלם.                                 </P>
<P ALIGN="right">
מאז דמוסטנס, מרקוס אורליוס, קאטו ועד ימינו יכולת<BR>
רטורית מעולה נחשבת כתכונה הכרחית ויתרון ממשי    <BR>
למנהיגים.                                       </P>
<P ALIGN="right">
אבל היתרון שברהיטות הדיבור עשוי להיות מנוצל     <BR>
לרעה: הוא יכול לחפות על חוסר  אמינות: מי שכוחו  <BR>
בלשונו יכול להשתכר ממלותיו. להחשיב את הצורה יותר<BR>
מהתוכן והדרך מכאן לאי דיוקים ולאי אמירת אמת -   <BR>
קצרה.                                           </P>
<P ALIGN="right">
גם בימינו כאשר אנו מאזינים לעימות באמצעי        <BR>
התקשורת,  אנו נוטים להכתיר את המנצח לפי שטף לשונו<BR>
ולא לפי עומק טיעוניו.                           </P>
<P ALIGN="right">
הקב"ה יודע שמשה המנהיג העילג לא יוכל להלהיב את  <BR>
שומעיו. דבריו יאמרו באיטיות וללא חן, אבל קהלו   <BR>
ישפוט אותו  לפי התוכן ולא לפי הסגנון.           </P>
<P ALIGN="right">
וזה המנהיג הראוי להביא את דבר ה' !              </P>
<P ALIGN="right"><FONT SIZE="-1">
יעקב צימרמן מרכז את המגמה לחינוך מיוחד במכללת   <BR>
דוד ילין בירושלים                               </FONT></P>

<P ALIGN="right"><HR WIDTH="95%" ALIGN=CENTER>

</P>
<h4 ALIGN="right">
"ושמי ה' לא נודעתי להם": תיאולוגיה של אמונה     <BR>
בהבטחה.                                         </h4>
<P ALIGN="right">
בפירושו על פסוק זה )ו, ב(, מדייק רש"י בלשון     <BR>
הכתוב ואומר: "לא הודעתי אין כתיב כאן, אלא לא    <BR>
נודעתי. לא נכרתי להם במדת אמתות שלי, שעליה נקרא <BR>
שמי ה', נאמן לאמת דברי, שהרי הבטחתי ולא קיימתי."</P>
<P ALIGN="right">
הא-ל המתגלה לאבות, א-ל שדי, הוא הא-ל המבטיח,    <BR>
שטרם הוכיח את מעורבותו, ולכן הוא הא-ל שמאמינים  <BR>
בו, לעומת הא-ל המטיב, שאולי לא כל-כך קשה להאמין <BR>
בו, ואפילו אינו מאפשר יחס של אמונה מכיוון שקיים <BR>
את הבטחתו.                                      </P>
<P ALIGN="right">
הרמב"ם מפרש את משמעות השם "שדי" במובן ש"מציאותו <BR>
יתעלה די בכך" )מורה נבוכים א, ס"ג( או בלשונו של <BR>
ליבוביץ' "האל שדי לו", האל אשר מהותו היא בו     <BR>
בעצמו, שאינה בפונקציות שהוא ממלא לגבי העולם.    <BR>
)הערות לפרשיות השבוע, עמ' 42(                   </P>
<P ALIGN="right">
מעניין  הדבר שבתפילת "שמונה עשרה" אנו מציינים   <BR>
"א-להי אברהם, אל-הי יצחק וא-להי יעקב" ואיננו    <BR>
מציינים בתפילתנו "א-להי משה", כאילו הא-ל המתגלה <BR>
אלינו, שאליו אנו מתפללים יום יום  הוא א-להי     <BR>
האבות, ולא הא-ל של מעמד הר סיני או של התגלויות  <BR>
אחרות.                                          </P>
<P ALIGN="right">
מאידך גיסא, מספרת לנו הגמרא במסכת ברכות )ל"ג,   <BR>
ע"ב(:                                           </P>
<P ALIGN="right">
" ההוא דנחית קמיה דרבי חנינא )אדם עבר לפני התיבה<BR>
בפני רבי חנינא(,  אמר: 'האל הגדול  הגבור  והנורא,<BR>
 והאדיר והעזוז והיראוי החזק והאמיץ  והודאי      <BR>
והנכבד'. המתין לו עד דסיים. כי סיים, אמר ליה    <BR>
סיימתינהו לכולהו שבחי דמרך? )האם בזה סיימת את   <BR>
השבחים של אדונך?( למה לי כולי האי?  אנן, הני  תלת<BR>
דאמרינן )אנחנו, שלושת הכינויים שאנו מזכירים( אי <BR>
לאו דאמרינהו משה רבינו  באורייתא )לולא משה היה  <BR>
מזכירם בתורה( ואתו אנשי כנסת הגדולה ותקנינהו    <BR>
בתפלה  לא  הוינן יכולין למימר להו )לא היינו     <BR>
יכולים לומר אותם(" . )בבלי ברכות  לג, ע"ב(      </P>
<P ALIGN="right">
כלומר, הדגם לתפילתנו  ולתפיסתנו את הא-ל, הוא    <BR>
הכתוב בתורה על-ידי משה שנקבע על-ידי אנשי כנסת   <BR>
הגדולה; משמעות הדבר שיש תיאור מסורתי, נלמד,     <BR>
המאפשר לנו לתפוס את גילויי הא-ל שאליו אנו       <BR>
מתפללים.                                        </P>
<P ALIGN="right">
ייתכן שיש כאן מתח בין שתי תפיסות אמוניות:       </P>
<P ALIGN="right">
מחד גיסא, אנו פונים בתפילתנו, שהיא עבודה שבלב,  <BR>
אל א-להי האבות, הא-ל שדי לו, הא-ל המבטיח שבו    <BR>
אנחנו מאמינים ולא אל הא-ל המתגלה, המתערב לטובתנו<BR>
בהיסטוריה.                                      </P>
<P ALIGN="right">
מאידך גיסא, כאשר  אנו באים לתאר אותו, לצרכינו   <BR>
אנו, עלינו להסתפק בתיאורים מינימליסטיים שנקבעו  <BR>
במסורת על-ידי משה רבנו ואנשי כנסת הגדולה, ואז,  <BR>
בעצם עלינו לזכור ש"דמו אותך ולא כפי ישך, וישווך <BR>
לפי מעשיך", כלומר כל דימוי או פירוש של מעשי ה'  <BR>
אינו קשור למהות הא-ל, אלא למעשיו, כפי שאנו תופשים<BR>
ומפרשים אותם.                                   </P>
<P ALIGN="right">
נראה לי, אם-כך, שהשאיפה האוטנטית של היהודי      <BR>
המתפלל היא התחברות לא-ל המבטיח, לא-ל האמונה, אותו<BR>
אין ביכולתנו לתאר, שלגביו נאמר בספרי האזינו )פסקא<BR>
ש"ז(: "אל אמונה &ndash; שהאמין בעולם ובראו".          </P>
<P ALIGN="right">
תביעה זו של אמונה צרופה, ללא קשר למאורעות, איננה<BR>
קלה, ולכן הפיתוי בהפיכת המאורעות ההיסטוריים     <BR>
ל"אצבע אלהים" )כדברי חרטומי מצרים( הוא גדול בכל <BR>
הדורות.                                         </P>
<P ALIGN="right">
יחד עם זאת, היענות לפיתוי זה מכילה סכנה לא      <BR>
מבוטלת של אמונה או אהבה 'התלויות בדבר', ופירוש  <BR>
תיאולוגי "זול" של מאורעות היסטוריים על-פי צרכים <BR>
אנושיים, פרטיים או לאומיים.                     </P>
<P ALIGN="right"><FONT SIZE="-1">
פנחס לייזר &ndash;עורך.                               </FONT></P>

<P ALIGN="justify"><HR WIDTH="95%" ALIGN=CENTER>
</P>

<h4 ALIGN="right">
חידת השבוע )באדיבות דניאל רורליך(               </h4>
<P ALIGN="right">
בתפילת העמידה )"שמונה-עשרה"( של יום חול, מוזכרים<BR>
במשפט אחד סב ונכדו )אברהם ויעקב(.               </P>
<P ALIGN="right">
מלבד אזכור זה, יש עוד אזכור אחד של סב ונכד באותו<BR>
משפט. מיהו הסבא , מיהו הנכד ומהו המשפט בו הם    <BR>
מוזכרים?                                        </P>

<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
קוראים מגיבים                                   </h3>
<P ALIGN="right">
הפרופ' רמון כשר )גליון 40( מצטט את מאמר  חז"ל   <BR>
"כל המקיים נפש אחת, כאילו קיים עולם מלא" ומציגו <BR>
כאילו הוא אומר משהו על נפשות הגויים. ותמוה, זאת <BR>
מניין לו? חז"ל אמרו: "חייב אדם לומר בכל יום  שלא<BR>
עשני גוי". הם לא אמרו: "חייב אדם מישראל לומר שלא<BR>
עשיני גוי". האם אפשר להסיק מכאן שגם גוי חייב לומר<BR>
"שלא עשני גוי"? יתרה מזו, מקורות מדרשיים רואים  <BR>
במונח "נפש אחת" מושג נרדף ל"יהודי". באוצר המדרשים<BR>
)עמ' רכב(: "כל ישראל נקראו נפש אחת, שנאמר 'כל איש<BR>
ישראל', כולם כאיש אחד )שופטים כ', י"א( בויקרא רבה<BR>
)פרשה ד'(, לומדים זאת מהתורה הכותבת "נפשות" בלשון<BR>
רבים, על  שש נפשות של ממשפחת עשו, ואילו יעקב    <BR>
"שבעים נפש, דכתוב בו נפש אחת". על המנסים לסחוט  <BR>
מהמאמר "כל המקיים נפש אחת" משמעות המרוממת את    <BR>
הגוי, כבר התבטא בחריפות פרופ' אפרים אורבך במאמרו<BR>
ב"תרביץ" תשל"א.                                 <br>

גדעון ארליך, קרית אונו                          </P>
<h4 ALIGN="right">
פרופ' רמון כשר מגיב:                            </h4>
<P ALIGN="right">
ניחא לו לד"ר גדעון ארליך אשר לא עמד על מורכבותו <BR>
ומסקנתו של פרופ' אורבך במאמרו שהוזכר על-ידו. לא <BR>
עלינו המלאכה לגמור ולפרש את שלא הובן כהלכה. עם  <BR>
זאת, כדי להבהיר את הדברים, מתוך עיון בדברי חז"ל <BR>
בהקשרם המיידי, המשנה )סנהדרין ד, ה( מנמקת את    <BR>
חומרתן של דיני נפשות )העוסקים אמנם באדם מישראל( <BR>
בכך ש"דמו ודם זרעיותיו &ndash; של ההרוג &ndash; תלויין בו עד<BR>
סוף העולם" , ומוסיפה: "לפיכך נברא אדם יחידי,    <BR>
ללמדך של המאבד נפש אחת &ndash; מעלה עליו הכתוב  כאילו <BR>
איבד עולם מלא. וכל המקיים נפש אחת &ndash; מעלה עליו   <BR>
הכתוב כאילו קיים עולם מלא". ד"ר גדעון ארליך טוען<BR>
כי "נפש" היא דוקא מישראל, כשם ש"אדם" הוא כינוי  <BR>
ליהודי. מכאן, על-פי ההקשר, יש להניח כי חז"ל, כאשר<BR>
נימקו את עמדתם ואמרו "לפיכך נברא אדם יחידי",    <BR>
נתכוונו לומר, לשיטתו של ד"ר ארליך: "לפיכך נברא  <BR>
אדם מישראל יחידי". מן הסתם, אילו הכיר רש"י גישה <BR>
זו, היה שואל בעצמו בשמו של רבי יצחק )בראשית א,  <BR>
        &hellip;"?א(: " מדוע לא פתחה התורה באברהם אבינו</P>
<P ALIGN="right">
נראה כי תיאור הבריאה על-פי ארליך הוא נוסח משופץ <BR>
של ספר בראשית, המתאר כיצד  נוצר בצלם אלוהים     <BR>
היהודי הראשון. כתבים ומאמרים מסוג זה כבר יש     <BR>
בידינו היום די והותר. לא יהא רע בכך, אם יישארו על<BR>
כנן אי-אילו אמירות אוניברסאליות שבמקרא ובספרות  <BR>
חז"ל כפשוטן וכמשמען.*                           </P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

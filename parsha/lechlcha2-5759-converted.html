<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Lech Lecha</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת לך-לך </FONT><BR>
<FONT SIZE="3" COLOR="navy">גליון מס' 54 תשנ"ט</FONT>

 </p>


<DIV ALIGN=right>
אמרו  רז"ל : 'אין  מזל  לישראל',   וזהו שאמר<BR>
'למען הקים  את בריתו אשר נשבע לאבותיך',  כי כן<BR>
הבטיח לאברהם  שיהיה  כל  זרעו  למעלה מן המזלות,<BR>
והוא שדרשו רז"ל )בראשית טו( 'ויוצא אותו החוצה,<BR>
ויאמר: הבט  נא  השמימה',   אין  אומר  הבט אלא<BR>
מלמעלה למטה,   מלמד שהגביהו  למעלה מן המזלות,<BR>
ואמר לו 'כה יהיה זרעך'.<BR>
<FONT SIZE="-1">(רבינו בחיי דברים פרק ח פסוק יח)</FONT><BR>
<BR>


<H4>.עליונות ישראל תלויה במעמדם הרוחני</H4>
וכך הבטיח  הקדוש ברוך הוא לאברהם מתחילה 'הבט נא<BR>
השמימה  וספור הכוכבים וגו' ' )בראשית  ט"ו,  ה(<BR>
ובמקום  אחר  הוא אומר:   'והיה   זרעך   כעפר<BR>
הארץ'  )שם  כח  יד(. אם ככוכבים למה כעפר הארץ?<BR>
אלא אמר לו: בשעה שבניך עושין  רצוני,  כשם<BR>
שהכוכבים עליונים על כל העולם, כך  בניך  עליונים<BR>
על  הכל, וכשאינן עושין רצוני כשם שהעפר  למטה<BR>
והכל  מדיישין אותו, כן הן, שנאמר 'כי איבדם מלך<BR>
ארם וישימם כעפר לדוש'<BR>
)מ"ב יג ז( )אגדת בראשית פרק לט(<BR>
<BR>

<hR>

<H3>.אברהם, לוט, הכנעני והבטחת הארץ</H3>
<H2>פנחס לייזר</H2>

אברהם אבינו ולוט אחיינו התחילו את מסעם ביחד,<BR>
ככתוב: "וילך אתו לוט" )בראשית י"ב, ד(. ניתן<BR>
להבין מההליכה המשותפת שלוט בתחילת דרכו הצטרף<BR>
לאברהם וקשר את גורלו וייעודו לגורל דודו, אשר הלך<BR>
בעקבות צו הא-ל מארצו וממולדתו אל ארץ לא נודעת.<BR>
<BR>
התורה ממעטת לספר לנו מה אפיין את לוט ובאיזו מידה<BR>
הפנים את החזון בעקבותיו היה מוכן אברהם לעזוב את<BR>
המוכר לו ולבנות תרבות חדשה, תרבות של אמונה וחסד.<BR>
לוט התלווה לאברהם במסעו מחרן לארץ כנען, כנראה<BR>
הצטרף לירידתו למצרים, בעקבות הרעב ששרר בארץ וחזר<BR>
אתו לארץ כנען, כאשר שניהם צברו רכוש גדול )בר'<BR>
י"ג, ב-ה(.<BR>
<BR>
לאברהם יש , כביכול, בן-לוויה נוסף במסעו. בכל<BR>
תחנה, קיים קשר בין אברהם לבין הקב"ה, לעתים בצורת<BR>
התגלות של ה' אל אברהם, לעתים בצורת בניית מזבח<BR>
על-ידי אברהם "לה' הנראה אליו". ה' הוא המעניש את<BR>
פרעה על שלקח את שרי, אשתו-אחותו של אברהם<BR>
ובעקיפין גורם לחזרתו של אברהם לארץ. לוט לא היה<BR>
שותף לקשר בין ה' לאברהם.<BR>
<BR>
עם חזרתם לארץ, אנו עדים לתפנית ביחסים בין לוט<BR>
לאברהם )פסוקים ו'-י"ב(. תפנית זו מסתיימת בהפרדה<BR>
ביניהם, כאשר כל אחד הולך לדרכו. בקריאה ראשונה,<BR>
פשטנית נראה שהצפיפות לא אפשרה להם להתקיים אחד<BR>
ליד השני.<BR>
<BR>
רש"י, בעקבות חז"ל בבראשית רבה, מאיר את המתח בין<BR>
"רועי מקנה אברם" לבין "רועי מקנה לוט" באור שונה,<BR>
וזו לשונו:<BR>
"'ויהי  ריב':   לפי  שהיו  רועיו של לוט רשעים<BR>
ומרעים בהמתם  בשדות אחרים ורועי אברם מוכיחים<BR>
אותם על  הגזל,  והם  אומרים:  נתנה  הארץ לאברם,<BR>
ולו אין יורש  ולוט  יורשו ואין זה גזל, והכתוב<BR>
אומר 'והכנעני והפרזי אז יושב בארץ' ולא זכה בה<BR>
אברם עדיין )ב"ר( "<BR>
) רש"י על בראשית פרק יג, פסוק ז(<BR>
הויכוח בין רועי אברם שכנראה הפנימו את ערכיו<BR>
ונשמעו להנחיותיו  לבין רועי לוט מתנהל לפי התפיסה<BR>
הזו, במישור הערכי.<BR>
<BR>
יש כאן שתי הבנות שונות של ההבטחה הא-לוהית, ויתכן<BR>
שהבנתו של אברהם מושפעת מהקשר הממושך והישיר עם<BR>
הא-ל.<BR>
<BR>
לוט, ובעקבותיו רועי מקנתו, מבינים הבטחה א-לוהית<BR>
זו כדבר מוחלט ממנו ניתן להפיק רווחים וכוח, הניתן<BR>
למימוש מיידי והדוחה כל שיקול אחר; על-פי תפיסה<BR>
זו, אין להתחשב במציאות או בשיקולים מוסריים<BR>
העומדים בסתירה למימוש מיידי של ההבטחה, כאן<BR>
ועכשיו, כי הרי ההבטחה הא-לוהית דוחה הכל ועומדת<BR>
מעל הכל.<BR>
<BR>
לעומתו מבין אברהם  ובעקבותיו, רועי מקנתו  שיש<BR>
להבחין בין הבטחה לבין מציאות וששיקולים מוסריים<BR>
לעולם אינם נדחים מפני ההבטחה הא-לוהית, כי א-לוהי<BR>
אברהם הוא "שופט כל הארץ" ולכן, לא ייתכן ש"לא<BR>
יעשה משפט".<BR>
<BR>
אברהם חש, לצד הכרת התודה על ההבטחה שניתנה לו,<BR>
חרדה עמוקה לנוכח מימושה של ההבטחה.<BR>
<BR>
כאשר מגיע אברהם לאלון מורה, נראה ה' אליו ומבטיח<BR>
לו שיתן לזרעו את ארץ כנען; אברהם מגיב בבניית<BR>
מזבח ל"ה' הנראה אליו" ורש"י, בעקבות המדרש, מפרש:<BR>
"על בשורת הזרע ועל בשורת ארץ ישראל", כלומר תגובה<BR>
דתית של הכרת תודה. )י"ב, ז(<BR>
<BR>
בפסוק הבא )י"ב, ח(, מוזכר שאברהם בונה עוד מזבח,<BR>
וכאן מפרש רש"י, שוב בעקבות המדרש:<BR>
"'ויבן  שם  מזבח':   נתנבא שעתידין בניו להכשל שם<BR>
על עון עכן, והתפלל שם עליהם.<BR>
)רש"י בראשית פרק יב, פסוק ח(<BR>
<BR>
אברהם מבין שלמרות ההבטחה הא-לוהית, עלולים בניו<BR>
לעוות את המשמעות המוסרית של הבטחה זו, ולהיגרר<BR>
אחרי מעשים הנובעים מיצרים המתעוררים בעת כיבוש<BR>
הארץ )עכן( והמזבח השני אותו הוא בונה, מבטא חרדה<BR>
זו ומביע תקווה ותפילה שבסופו של דבר, יהיו ראויים<BR>
להבטחה )אכן, בין בית -אל ובין העי, התרחש הארוע<BR>
של עכן בעת כיבוש הארץ(.<BR>
<BR>
גם כאשר הארץ הובטחה לאברהם פעם נוספת, בברית בין<BR>
הבתרים, שואל אברהם: "במה אדע כי אירשנה?" ומפרשי<BR>
התורה, רמב"ן ורבי עובדיה מסולפרינו, ה"ספורנו",<BR>
מפרשים:<BR>
"במה אדע, כי אולי יחטאו הבנים ולא יזכו לירש"<BR>
)ספורנו בראשית פרק טו פסוק ח(<BR>
<BR>
ולכן אמר 'במה אדע כי אירשנה': ואינו כשאלת "מה<BR>
אות" )מ"ב כ ח(, וגם הקדוש ברוך הוא לא עשה עמו<BR>
כשאר האותות להראות לו אות או מופת בדבר נפלא, אבל<BR>
בקש אברהם שידע ידיעה אמיתית שיירשנה, ולא יגרום<BR>
חטאו או חטא זרעו למנעה מהם, או שמא יעשו הכנענים<BR>
תשובה ויקיים בהם  'רגע אדבר על גוי ועל ממלכה<BR>
לנתוש ולנתוץ להאביד, ושב הגוי  ההוא  מרעתו<BR>
ונחמתי על הרעה' )ירמיה  יח  ז(,   והקדוש  ברוך<BR>
הוא  כרת  עמו ברית שיירשנה על כל פנים.<BR>
)רמב"ן בראשית פרק טו פסוק ז(<BR>
<BR>
אברהם חושש, אם כן, שמימוש ההבטחה תלוי במעשיהם של<BR>
בניו ולכן הוא מודאג. ההבטחה מקבלת חיזוק על-ידי<BR>
הברית, כאשר גם הברית הזו משמעותה הדדיות, כפי<BR>
שמפרש רש"י:<BR>
"והקימותי את בריתי: ומה היא הברית? להיות לך<BR>
לא-להים.<BR>
לאחזת עולם: ושם אהיה לכם לא-להים. )רש"י בראשית<BR>
י"ז, ז-ח(<BR>
<BR>
כלומר, גם ההבטחה על-ידי הברית איננה תעודת ביטוח<BR>
או מסמך של רישום בטאבו. קיום הברית בין הקב"ה<BR>
לבין זרעו של אברהם מותנה ב- "להיות לך לא-להים".<BR>
אמנם, יש הטבעה של הברית במסורת העוברת מדור לדור<BR>
על-ידי ברית המילה, שהיא "בריתו של אברהם אבינו"<BR>
אבל האחוזה, שהיא, במישור הרוחני, אחוזת עולם<BR>
איננה פרס אלא עוגן מציאותי, המאפשר מימוש של חזון<BR>
רוחני ומוסרי  "ושם אהיה לכם לאל-הים".<BR>
לוט, כאמור, איננו שותף לחזון זה, כדברי רש"י,<BR>
בעקבות המדרש: ) רש"י על בראשית י"ג, י"א(<BR>
"ויסע לוט מקדם": הסיע עצמו מקדמונו של עולם, אמר:<BR>
'אי אפשי לא באברם, ולא באל-היו'.<BR>
היעדרו של א-לוהי אברהם ממסעו של לוט, שופט כל<BR>
הארץ, א-לוהי החסד הוא הגורם לתפיסתו הקונקרטית<BR>
והמוחלטת של ההבטחה הא-לוהית על-ידי לוט.<BR>
<BR>
אברהם יודע להבחין בין ההבטחה בה הוא מאמין, הבטחה<BR>
המותנית בברית, לבין האפשרויות המעשיות והמוסריות<BR>
למימושה של הבטחה זו וחרד מאד מהסכנות האפשריות<BR>
הכרוכות בהפיכת ההבטחה למציאות ממשית.<BR>
<BR>
הדרך היחידה, בסיפור המקראי, להתמודדות עם קונפליקט<BR>
זה המוצעת על-ידי אברהם היא "הפרד נא מעלי". ייתכן<BR>
שאברהם הבין שאותה ארץ לא יכלה 'לשאת אותם לשבת<BR>
יחדיו' ושהמריבה, כלומר הקונפליקט האידיאולוגי<BR>
העמוק בין שתי התפיסות איננו מאפשר את המשכו של<BR>
המסע המשותף, ועלול חלילה להתדרדר למלחמת-אחים<BR>
עקובה מדם, ולכן ההפרדה היא הפתרון האפשרי המאפשר<BR>
לכל אחד מהם ללכת בדרך בה הוא מאמין.<BR>
<BR>
הפרדה זו מאפשרת לבחון את התוצאות האפשריות של<BR>
הדרכים השונות של לוט ושל אברהם:<BR>
בסופו של הסיפור מגיע לוט לסדום, עיר של אנשים רעים<BR>
וחטאים ונזקק לעזרתו של אברהם כדי להצילו. הארץ<BR>
כולה, גם חלקו של לוט, הובטחה לאברהם, שידע לקיים<BR>
את תנאי הברית.<BR>
סיפור זה, בבחינת "מעשי אבות סימן לבנים", מאפשר<BR>
התבוננות מעמיקה ונוקבת בהבחנה החשובה שקיימת אצל<BR>
אנשי אמונה בין הבטחה א-לוהית לבין מציאות מוחשית,<BR>
בה יש להתחשב בערכי מוסר, המהווים חלק חשוב של<BR>
הבטחה זו. כמו-כן, ייתכן שלא מתאפשר דו-קיום בשלום<BR>
בין "רועי מקנה אברם" לבין "רועי מקנה לוט", ולכן<BR>
כדי לא להגיע לשפיכות דמים )כדוגמת קין והבל, ע"פ<BR>
המדרש שמתאר את המחלוקת ביניהם כבעלת אופי רוחני(<BR>
יש להיפרד לשלום או למצוא דרך אחרת של יישוב<BR>
הסכסוך בדרכי שלום. לצערנו, מה שארע במוצ"ש פרשת<BR>
לך-לך תשנ"ו ממחיש זאת בעליל.<BR>
<BR>
<FONT SIZE="-1">פנחס לייזר, עורך "שבת שלום", הוא פסיכולוג</FONT><BR>
<BR>
<hR>


<H3>"הצדקה היא "עשיית צדק</H3>

"והאמין בה', ויחשבה לו צדקה", מלת צדקה  קו האזון<BR>
המדויק  ופירושו להביא לכל בעל זכות את המגיע לו,<BR>
וליתן לכל המצוי מן הנמצאים כפי הראוי לו. זכויות<BR>
המוטלות עליך לזולתך מצד המדות הטובות, כגון לקומם<BR>
כל כושל, הרי זה נקרא צדקה, ולפיכך אמר בהחזרת<BR>
המשכון "ולך תהיה צדקה", כי בלכתך בדרך המדות<BR>
הנעלות, כבר עשית צדק עם הנפש ההגיונית שלך, מפני<BR>
שנתת לה את המגיע לה.<BR>
<FONT SIZE="-1">(מורה הנבוכים לרמב"ם ג', נ"ג)</FONT><BR>
<BR>
'ותענה  שרי  ותברח מפניה'  חטאה אמנו בענוי הזה,<BR>
וגם  אברהם  בהניחו  לעשות  כן,  ושמע ה' אל עניה<BR>
ונתן לה בן שיהא פרא אדם לענות זרע אברהם ושרה בכל<BR>
מיני הענוי.<BR>
<FONT SIZE="-1">(רמב"ן בראשית פרק טז פסוק ו)</FONT><BR>
<BR>
ודווקא הרמב"ן, הרואה את עדינותה של שרה המוכנה לכל<BR>
קרבן, איננו מוכן ללמד עליה זכות בהסברים<BR>
פסיכולוגיים על המעשה אשר עשתה, כי כל הבנת<BR>
הגורמים והמסיבות אינן מבטלות חומרת העבירה של<BR>
"ותענה שרי".<BR>
אולי רצתה התורה ללמדנו, כי המתמתח מעל לקומת אנוש<BR>
ומקבל על עצמו משימות שמעל לכוחו  ייטיב לשאול<BR>
עצמו תחילה, אם יוכל לעמוד בהן עד הסוף. שאם לא<BR>
כן, מוטב לו לאדם שיחיה לפי כוחותיו ולפי הנדרש<BR>
ממנו, כי אם רגע יעלה מעלה ביכולת הויתור ובהבאת<BR>
קרבן ובכבישת כל יצר אנושי וכל מאווייו  - הן אם<BR>
לא יוכל גם לשהות על אותם רוכסי ההרים שאליהם טיפס<BR>
והגיע לרגע, סכנה שיפול מטה מטה בהרבה ממה שהיה<BR>
בזמן היותו במישור.<BR>
<FONT SIZE="-1">'מתוך "עיונים בספר בראשית" לפרופ' נחמה ליבוביץ)<BR>
ז"ל,, עמ' 111(</FONT><BR>

<BR>
<hR>

<H3>מהנעשה בתנועה</H3>


<H4>נחפשה דרכינו ונחקורה"- ליל לימוד והתבוננות לזכרו"<BR>
של יצחק רבין ז"ל</H4>

<p align="right">

</p>
<BR>
במוצ"ש פרשת לך-לך, אור לי"ב במרחשון )31.10.98(<BR>
בין השעות 22.30 ל-1.00<BR>
נקיים לימוד משותף באוהל שיוקם ברחבת הסינמטק<BR>
בתל-אביב<BR>
במלאות 3 שנים לרצח  רבין<BR>
</DIV>


<P ALIGN="center">

</P>

</body></html>

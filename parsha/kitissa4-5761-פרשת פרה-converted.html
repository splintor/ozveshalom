<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת כי תשא</FONT><BR>
<FONT SIZE=+3 color="Navy"> פרשת פרה</FONT><BR>
<FONT SIZE="3" COLOR="navy">גליון מס' 178 תשס"א</FONT><BR>

 </p>


<P ALIGN="RIGHT">
<B><FONT SIZE="+1">"זה יתנו כל העובר על הפקודים מחצית השקל"<BR>

אמר  רבי אבא בר אחא:  אין  את)ה(  יכול  לעמוד  על <BR>
אופיה  של אומה זו; נתבעין   לעגל  ונותנין,  נתבעין <BR>
למשכן  ונותנין  . )ירושלמי שקלים א , א(</FONT></B></P>

<h2 ALIGN="RIGHT">
החצי והשלם</h2>
<P ALIGN="RIGHT">
הביטוי הסמלי שבו מביע כל אחד ואחד את התחייבותו לתרום<BR>
ולעשות, הוא - מחצית השקל. תרומתו של היחיד - אפילו תהא<BR>
שלמה בתכלית השלמות - מבחינה אובייקטיבית לעולם לא תוכל<BR>
להיות דבר שלם. פעולתו של יחיד - לעולם אינה אלא מקצת<BR>
דבר, וכדי שפעולתו תהא שלמה, יש צורך בהתמסרות אחיו<BR>
במידה שווה. אכן, אין היחיד נדרש לעשות דבר בשלמותו:<BR>
"לא עליך המלאכה לגמור". אבל הוא נדרש לתרום את שלו<BR>
למען הדבר השלם: בשקל הקודש - עשרים גרה השקל, ותרומת<BR>
היחיד - עשר גרה, הווה אומר, תרומתו כשלעצמה, מבחינה<BR>
סובייקטיבית תהא דבר שלם ומעוגל. תרומתו תהא הדבר השלם<BR>
אשר בכוחו לעשות, ועליו לשקול אותו במאזני מצפונו.<BR>
פעולתו היא רק מקצת, מעט מזעיר, ביחס לדבר השלם שיש<BR>
לעושתו, אך מכל מקום חובתו היא שלא לחסוך כל מאמץ, כל<BR>
כשרון וכל הון כדי לקדם את עשיית הדבר השלם ואת אושרו<BR>
של הכלל: אף על פי ש"לא עליך המלאכה לגמור", מכל מקום<BR>
"ולא אתה בן חורין להיבטל ממנה". מחצית השקל שלו תהא<BR>
עשר גרה בשקל הקודש.<BR>

<I><FONT SIZE="-1">(מתוך פירוש הרש"ר הירש על שמות ל, יג)</FONT></I></P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
בשלום ובמישור הלך אתי</h2>
<h3 ALIGN="RIGHT">
יעקב בינג</h3>
<P ALIGN="RIGHT">
התנהגותו של אהרן מול בני ישראל שרוצים "אלוהים אשר<BR>
ילכו לפנינו" וכן הסכמתו לעשות את העגל, הטרידו מאד את<BR>
חז"ל והמפרשים. נתייחס כאן לשאלות המתייחסות לכוונתו של<BR>
אהרן, עונשו או שכרו, והדוגמה שהוא מהווה עבורנו.  </P>
<P ALIGN="RIGHT">
בתלמוד הבבלי  נאמר:</P>
<P ALIGN="RIGHT">
"אמר רבי תנחום בר חנילאי: לא נאמר מקרא זה  )ראו<BR>
בהמשך( - אלא כנגד מעשה העגל, שנאמר "וירא אהרן ויבן<BR>
מזבח לפניו " )שמות ל"ב(, מה ראה? אמר רבי בנימין בר<BR>
יפת אמר רבי אלעזר: ראה חור )שהיה אחיינו( שזבוח לפניו.<BR>
אמר: אי לא שמענא להו - השתא עבדו לי כדעבדו בחור ]= אם<BR>
לא אשמע להם עכשיו, יעשו בי כמו שעשו בחור[, ומיקיים בי<BR>
]= ויתקיים בהריגתי[ "אם ייהרג במקדש ה' כהן ונביא"<BR>
)איכה ב'(, ולא הויא להו תקנתא לעולם ]=ולא תהא להם<BR>
תקנה לעולם[  . מוטב דליעבדו לעגל, אפשר הויא להו תקנתא<BR>
בתשובה ]= מוטב שיעבדו לעגל, אפשר תהיה להם תקנה<BR>
בתשובה[." )סנהדרין ז, א(</P>
<P ALIGN="RIGHT">
יש כאן התייחסות למדרש אחר, לפיו ביקשו בני ישראל<BR>
מחו?ר לעשות את העגל לפני שביקשו זאת מאהרן:</P>
<P ALIGN="RIGHT">
 "נכנסו כל ישראל אצל הזקנים ואמרו &hellip;  קום עשה לנו<BR>
אלוהים אשר ילכו לפנינו &hellip; כיון ששמעו כך, אמרו להם: מה<BR>
אתם מכעיסין למי שעשה לכם כל אותן הנסים והנפלאות, ולא<BR>
שמעו להם והרגום. ולפי שעמד חור כנגדן בדברים קשים עמדו<BR>
עליו עוד והרגוהו. נכנסו כל ישראל לאהרן בטקסים גדולה<BR>
שנאמר ויקהל העם על אהרן". )במדבר רבה )וילנא( פרשה טו<BR>
ד"ה כא אספה לי(</P>
<P ALIGN="RIGHT">
חור, אחיינו של אהרן, שהופקד יחד אתו על העם, סירב<BR>
לשתף פעולה בעשיית העגל והעם רצח אותו. ההנגדה בין<BR>
התנהגותו של אהרן לבין התנהגותו של חור מעצימה את<BR>
התמיהה: איך זה שאהרן סירב למות על קידוש ה' אם חור עשה<BR>
זאת? אלו היה מוצדק, מבחינת חור, ש- "ייהרג ואל יעבור",<BR>
האם אין זה מוצדק שגם אהרן יסרב לעשות את האלוהים שביקש<BR>
העם?</P>
<P ALIGN="RIGHT">
יש לזכור שאהרן מונה לכהן גדול אחרי מעשה העגל ומינוי<BR>
זה אפשרי רק אם נחשוב שהיתה סיבה טובה לאהרן לעשות "עגל<BR>
מסכה" - אחת העבירות החמורות בתורה.</P>
<P ALIGN="RIGHT">
התשובה של רבי אלעזר, בגמרא שהבאנו לעיל, היא שהריגת<BR>
אהרן על ידי בני ישראל היא פשע כה חמור שאין לו תקנה<BR>
ושעונש נורא יוטל על העם. הכוונה של אהרן בבנית העגל<BR>
היתה להציל את עם ישראל מפורענות. אהרן הגיע למסקנה<BR>
שאין בידו אפשרות למנוע את חטא העם, ולכן שיתף פעולה<BR>
כדי למזער ולצמצם את הפורענות ואת העונש שיוטלו על בני<BR>
ישראל.</P>
<P ALIGN="RIGHT">
גם במדרש הבא ניכרת כוונה הזו:</P>
<P ALIGN="RIGHT">
 "וירא אהרן" -  מה ראה? אמר אהרן אם בונין הן אותו,<BR>
הסרחון נתלה בהן. מוטב שיתלה הסרחון בי ולא בישראל. רבי<BR>
אבא בר יודן בשם ר' אבא: משל לבן מלכים שנתגאה לבו עליו<BR>
ולקח את הסייף לחתך את אביו. א"ל פדגוגו )= מחנכו( אל<BR>
תייגע את עצמך תן לי ואני חותך. הציץ המלך עליו, אמר<BR>
לו: יודע אני להיכן היתה כוונתך. מוטב שיתלה הסרחון בך<BR>
ולא בבני." )ויקרא רבה )וילנא( פרשה י ד"ה ג רבי ברכיה(</P>
<P ALIGN="RIGHT">
הר' צבי הירש חיות מפרש את הגמרא שהבאנו לעיל לאור<BR>
הרמב"ם:</P>
<P ALIGN="RIGHT">
"שאע"פ שיש עוונות חמורין משפיכות דמים, אין בהן השחתת<BR>
ישובו של עולם כשפיכות דמים. אפילו עבודה זרה, ואין<BR>
צריך לומר עריות או חילול שבת, אינן כשפיכות דמים, שאלו<BR>
העוונות הן מעבירות שבין אדם להקב"ה אבל שפיכות דמים<BR>
מעבירות שבינו לבין חברו, וכל מי שיש בידו עוון זה הרי<BR>
הוא רשע גמור ואין כל המצוות שעשה כל ימיו שקולין כנגד<BR>
עוון זה ולא יצילו אותו מן הדין, שנאמר )משלי כח'( <BR>
"אדם עשוק בדם נפש וגו'" ... )עד כאן דברי הרמב"ם, הלכות<BR>
רוצח ושמירת הנפש ד', ט'(. וזאת כוונת הש"ס כאן ]=הגמרא<BR>
שהבאנו לעיל[ דבעבודה זרה, אם יעשה תשובה שלמה, זדונות<BR>
נעשות לו כשגגות ואפשר אפילו כזכויות אבל שפיכות דמים<BR>
אין התשובה מועלת רק )=אלא( מקבל עונשו עד שיזדכך.<BR>
והכוונה לא הוי להו תקנתא היינו לא יצילהו מדין זה".)<BR>
ר' צבי הירש חיות סנהדרין ז, א(</P>
<P ALIGN="RIGHT">
לפי ר' צבי הירש חיות, הכוונה של אהרן אינה רק למנוע<BR>
פורענות אלא להחליף עבירה חמורה ביותר  שהתשובה ממנה<BR>
כרוכה בייסורים קשים - שפיכות דמים - ע"י עבירה אחרת ,<BR>
חמורה מאוד גם היא אבל פחות -  עבודה זרה - שהתשובה<BR>
ממנה אפשרית יותר.</P>
<P ALIGN="RIGHT">
ברור, אפוא, שאהרן שיתף פעולה עם בני ישראל בחטא העגל<BR>
למענם ולטובתם. אבל האם ניתן להשתתף בעבירה כה חמורה<BR>
כעגל הזהב ללא פגע, אפילו אם הכוונה היתה טובה? ואכן<BR>
כתוב "ובאהרן התאנף ה' " ) דברים ט'( .  על זה אומר ר'<BR>
נחמיה בשם ר' שמואל בר רב יצחק: לא כל הקרוב קרוב ולא<BR>
כל הרחוק רחוק.  יש נבחר ונדחה ונתקרב , יש נבחר ונדחה<BR>
ולא נתקרב.  אהרן נבחר:  "ובחור אותו מכל שבטי ישראל לי<BR>
לכהן" )שמואל א', ב(, ונדחה:  "ובאהרן התאנף ה' ",<BR>
וכתיב:  "ואתה הקרב אליך את אהרן אחיך" ]=מינויו לכהן<BR>
גדול, אחרי חטא העגל[. )במדבר רבה )וילנא( פרשה ג ד"ה ב<BR>
ד"א הקרב(.</P>
<P ALIGN="RIGHT">
ראינו שאהרן פעל בכוונה ראויה ולכן קיבל את תפקיד הכהן<BR>
הגדול. נשאר לנו לברר אם התנהגותו של אהרן צריכה להיות<BR>
דוגמה לדורות. שאלה זו קשורה למחלוקת בין רש"י לתוספות<BR>
על הגמרא שהבאנו בתחילה.</P>
<P ALIGN="RIGHT">
בהתחלת דבריו של רבי תנחום בר חנילאי כתוב: לא נאמר "<BR>
מקרא זה" אלא כנגד מעשה העגל.</P>
<P ALIGN="RIGHT">
רש"י חושב  שהמקרא הזה הוא הפסוק:  "ובצע ברך נאץ ה'" <BR>
)תהילים י(, ולפי פירושו אהרן עשה פשרה )בצע מתפרש<BR>
בגמרא מלשון פשרה( בלתי ראויה בחטא העגל.</P>
<P ALIGN="RIGHT">
לעומת זאת לפי התוספות מדובר בפסוק: "תורת אמת היתה<BR>
בפיהו ועוולה לא נמצא בשפתיו, בשלום ובמישור הלך אתי<BR>
ורבים השיב מעון", )מלאכי ב(.</P>
<P ALIGN="RIGHT">
לפי פירוש זה, אהרן, בשיתוף הפעולה שלו עם העם החוטא, <BR>
בעשייתו את  העגל בחינת הרע במיעוטו, "בשלום ובמישור<BR>
הלך אתי" זאת אומרת  שאהרן פעל למופת, ללא דופי.</P>
<P ALIGN="RIGHT">
 קיימות אם כן שתי דרכים להתמודד עם מרד דתי; דרכו  <BR>
של חור ודרכו של אהרן. שתי דרכים לעבודת ה', שתי דרכים<BR>
לגיטימיות. שתי דרכים, שכל אחת מהן מעוררת כבוד והערצה.<BR>
</P>
<P ALIGN="RIGHT">
ואותנו ציווה הלל הזקן: "הוי מתלמידיו של אהרן, אוהב<BR>
שלום ורודף שלום, אוהב את הבריות ומקרבן לתורה". )פרקי<BR>
אבות א , יב(.</P>

<P ALIGN="RIGHT">
<FONT SIZE="-1"><I>."יעקב בינג הוא יועץ כלכלי וחבר מועצת "מימד<BR>

 <A HREF="mailto:yaacovbing@hotmail.co.il">yaacovbing@hotmail.co.il</A> :התייחסויות</I></FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"פרה אדומה תמימה"</h3>
<P ALIGN="RIGHT">
הגמרא )בבלי  קידושין לא, ע"א( מספרת סיפור מעניין על<BR>
עובד כוכבים שהידר במצוות כיבוד אב, וזו לשונה:</P>
<P ALIGN="RIGHT">
"אמר רב יהודה אמר  שמואל: שאלו את ר' אליעזר -  עד<BR>
היכן כיבוד אב ואם? אמר להם: צאו וראו מה עשה עובד<BR>
כוכבים אחד לאביו  באשקלון  ודמא  בן  נתינה  שמו? בקשו<BR>
ממנו חכמים  אבנים  לאפוד בששים ריבוא שכר - ורב כהנא<BR>
מתני   בשמונים   ריבוא -   והיה  מפתח  מונח  תחת<BR>
מראשותיו  של  אביו  ולא  ציערו.</P>
<P ALIGN="RIGHT">
לשנה האחרת נתן הקב"ה  שכרו,  שנולדה  לו  פרה אדומה<BR>
בעדרו. נכנסו חכמי  ישראל  אצלו -  אמר  להם:  יודע אני<BR>
בכם שאם אני  מבקש  מכם  כל  ממון  שבעולם, אתם נותנין<BR>
לי אלא, אין אני מבקש מכם אלא אותו ממון שהפסדתי בשביל <BR>
כבוד  אבא. ואמר רבי  חנינא: ומה מי שאינו מצווה ועושה <BR>
כך,   מצווה ועושה על אחת כמה וכמה?! דאמר רבי חנינא:<BR>
גדול מצווה ועושה ממי שאינו מצווה ועושה ."</P>
<P ALIGN="RIGHT">
הפרה האדומה נולדה בעדרו של עובד הכוכבים שהיה מוכן<BR>
להפסיד ממון רב כדי לא להעיר את אביו ומסירותו למצוות<BR>
כיבוד אב ואם הפכה להיות האידיאל לקיום מצווה זו<BR>
על-ידינו. </P>
<P ALIGN="RIGHT">
חז"ל מתייחסים לאפוד, לחושן וגם לפרה האדומה כסמלים של<BR>
כפרה; האפוד מכפר על עבודה זרה, החושן )שעבורו כנראה<BR>
ביקשו חכמים את האבנים( מכפר על הדינים, ופרה האדומה<BR>
נועדה על פי המסורת לכפר על חטא העגל )"תבוא האם ותקנח<BR>
צואת בנה"(. המסורת המדרשית רואה קשר בין העגל לבין<BR>
הפרה שבאה לכפר עליו. הרבה ניתן לכתוב על סיפור עשיר<BR>
זה, אך ייתכן שהסיפור המוזכר בסוגיה זו מצביע, בין<BR>
היתר, על קשר בין יכולתם של הורים )או מנהיגים בוגרים(<BR>
לקבל על עצמם אחריות למעשי ילדיהם לבין נכונותם של<BR>
ילדים לכבד את הוריהם, בדומה לרוח הסוגיה כולה העוסקת<BR>
ב"מצוות האב על הבן ובמצוות הבן על האב".</P>
<P ALIGN="RIGHT">
ייתכן, אבל, שניתן לראות רמז נוסף למושג האחריות<BR>
העקיפה בקשר לשוני הקיים  בין "הפרה האדומה התמימה ...<BR>
אשר לא עלה עליה עול " לבין "העגלה הערופה בנחל... אשר<BR>
לא משכה בעול" </P>
<P ALIGN="RIGHT">
גם הפרה )האם( וגם העגלה הערופה מהווים מעשה של כפרה<BR>
ומייצגים קבלת אחריות על מעשים שמנהיגות בוגרת וראויה<BR>
לוקחת על התנהגותו של ציבור.</P>
<P ALIGN="RIGHT">
בנוסף לכך, כידוע,  מטהרת הפרה האדומה מטומאת מת.</P>
<P ALIGN="RIGHT">
טומאת המת מונעת מאתנו גישה להר הבית מבחינה הלכתית<BR>
)ידועה המחלוקת בין פוסקי דורנו בסוגיה זו לגבי גבולות<BR>
האיסור, שאיננה נקיה  מהשקפת עולמם של פוסקים אלו<BR>
בשאלות של תורה, מדינה ותהליכי גאולה(.</P>
<P ALIGN="RIGHT">
הזיקה להר הבית עלתה לדיון ציבורי רחב בעקבות התהליכים<BR>
המדיניים. חלק מרבני הציונות הדתית הרגישו צורך לחדש<BR>
פסק הלכה בעניין החובה לעלות על חלקים מהר הבית כדי<BR>
לבטא את זיקתינו למקום המקדש. מעל דפי הגיליון האחרון<BR>
של "חודש בחידושו" )פרסום חודשי בעריכת חלק מרבני<BR>
מימד(, התקיים דיון מאלף לגבי הזיקה בין ריבונות<BR>
לקדושה. לאחרונה יצא לאור ספר בשפה האנגלית, פרי עטו של<BR>
גרשום גורנברג,  עתונאי ירושלמי, העוסק במשמעות<BR>
האפוקליפטית הטעונה  המלווה את הר הבית עבור נוצרים,<BR>
The Free בהוצאת ," (The End of Days מוסלמים ויהודים<BR>
BR(. אין ספק שדיון זה, על כל היבטיו הוא חשוב. יחד<Press>
עם זאת, אולי העדרה של פרה אדומה מוחשית והפיכת מצווה<BR>
זו בימינו למצווה שאנו מקיימים על ידי קריאת "פרשת<BR>
פרה", בבחינת "דרוש וקבל שכר", צריכה ללמדנו  שגם טומאת<BR>
המת המונעת מאתנו עלייה למקום המקדש, איננה מניעה<BR>
הלכתית טכנית גרידא. ייתכן שעל המנהיגות הדתית והרוחנית<BR>
לגלות אחריות ובגרות ולחנך את הציבור לעמדה הרואה במקדש<BR>
ובהר הבית הזדמנות אמיתית של התבוננות ולימוד בנושאים<BR>
של קדושה בתוך החיים - ועשו לי מקדש ושכנתי בתוכם -<BR>
בתוכו לא נאמר, אלא בתוכם, ולא להיגרר למעשים חפוזים<BR>
ונמהרים שהם בבחינת דחיקת הקץ .  קדושה כרוכה באיפוק<BR>
וריסון -  גם במעמד הר סיני נאמר: "השמרו לכם עלות בהר<BR>
ונגוע בקצהו" </P>
<P ALIGN="RIGHT"><I><FONT SIZE="-1">
פנחס לייזר - עורך</FONT></I></P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

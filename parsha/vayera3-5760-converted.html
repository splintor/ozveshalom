<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת וירא</FONT><BR>
<FONT SIZE="3" COLOR="navy">גליון מס' 106 תש"ס</FONT><BR>

 </p>

<P ALIGN="RIGHT">
'וירא  והנה  שלשה  אנשים  נצבים עליו':  'וירא' <BR>
וירא בשכינה, וירא במלאכים.                     </P>
<P ALIGN="RIGHT">
אמר רבי חנינא: שמות חדשים  עלו  בידם.  אמר ר'  <BR>
לוי: אחד נדמה לו בדמות סירקי  ואחד  נדמה  לו   <BR>
בדמות נווטי ואחד נדמה לו כדמות  ערבי. אמר: אם  <BR>
אני רואה שכינה ממתנת להם, אני יודע  שהן  בני אדם<BR>
הוגנים .                                       <BR>

<FONT SIZE="-1">                   (ילקוט שמעוני בראשית פרק יח)</FONT></P>

<h3 ALIGN="RIGHT">
"יראו ישרים וישמחו": ראיה רוחנית.              </h3>

<P ALIGN="RIGHT">
 מראית עיניהם של צדיקים תאר, לפי   שמראית     &hellip;<BR>
עיניהם   של  צדיקים  מעלה  אותם למעלה העליונה, <BR>
ככתוב:  )בראשית  י"ח( 'וישא  עיניו וירא  והנה  <BR>
שלשה  אנשים )שם כ"ב( 'וירא והנה איל' )שם  כ"ט( <BR>
'וירא  והנה  באר  בשדה'  )שמות  ג'( 'וירא והנה <BR>
הסנה'   )במדבר  כ"ה( 'וירא  פנחס'              </P>
<P ALIGN="RIGHT">
 לפיכך  הם שמחים  במראית  עיניהם, שנאמר )תהלים <BR>
ק"ז( 'יראו ישרים וישמחו'. )אסתר רבה פרשה ז(    </P>

<P ALIGN="RIGHT">
לא המחשבה המופשטת מביאה לידי קרבת ה', אלא החיים<BR>
הרעננים המפכים ממקור החיים. כי הנבואה בישראל   <BR>
איננה תוצאה של דמיון חולני, של גירוי כוחות הנפש;<BR>
אלא מקומה יכירנה בתחום החיים הבריאים, והיא תוצאה<BR>
של עירנות וחדוות היצירה&hellip;רואים אנחנו: שעה שהיה  <BR>
אברהם כאן לנביא, הוא היה במצב של צלילות מעשית  <BR>
מוחלטת, רחוק מכל הזיה.                         <BR>

<FONT SIZE="-1">     (מתוך פירוש הרש"ר הירש על בראשית י"ח, ב-ג)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
להט הקול המתהפך                                </h2>
<h3 ALIGN="RIGHT">
שלום בחבוט                                     </h3>

<P ALIGN="RIGHT">
פרשת העקדה נותנת לנו את האפשרות להתמודד עם אחת <BR>
הבעיות המרכזיות שבה נתקלת החברה המודרנית, הן   <BR>
בחיים הדתיים והן בחיים החברתיים-פוליטיים.  בפרשה<BR>
פונה ה' אל אברהם מספר פעמים.  בפעם הראשונה,    <BR>
בתחילת הניסיון )בראשית פרק כב, א-ב(, נאמר:     </P>
<P ALIGN="RIGHT">
"ויהי  אחר  הדברים האלה והאלקים נסה את אברהם   <BR>
ויאמר אליו אברהם, ויאמר הנני.                  </P>
<P ALIGN="RIGHT">
ויאמר  קח  נא  את  בנך  את  יחידך אשר אהבת את  <BR>
יצחק  ולך  לך  אל ארץ המריה והעלהו שם לעלה על  <BR>
אחד ההרים אשר אמר אליך."                       </P>

<P ALIGN="RIGHT">
  כאן מסתפק ה' בקריאת שמו של אברהם פעם אחת,    <BR>
מפני שאברהם נענה מיד לדרישת ה' להקריב את בנו.  <BR>
הרבה נכתב ונאמר על נכונותו של אברהם אבינו להקריב<BR>
את  היקר לו מכל מה שרכש במשך חייו.  הדברים     <BR>
נאמרים בדרך כלל לשבחו של אברהם, אבל אפשר  לראות<BR>
בהתנהגותו זו גם נכונות ללכת בדרכי האמורי ללא   <BR>
התלבטות, דבר שלא היה מבחין בינו לבין החברה שבה <BR>
הוא חי. אם כך, בשמעו לקול הראשון, כשנענה מיד לצו<BR>
ה',  לא הראה אברהם אומץ מיוחד, אלא התאים את עצמו<BR>
למנהגי הזמן והמקום.                            </P>
<P ALIGN="RIGHT">
בקריאה השניה, כשמלאך ה'  פונה אל אברהם, כדי    <BR>
לאסור עליו לשחוט את בנו )פסוק י"א(, נאמר:      </P>
<P ALIGN="RIGHT">
"ויקרא  אליו  מלאך  ה'  מן  השמים ויאמר: אברהם <BR>
אברהם, ויאמר הנני.                             </P>
<P ALIGN="RIGHT">
ויאמר:  אל  תשלח ידך אל הנער ואל תעש לו מאומה  <BR>
כי  עתה  ידעתי  כי  ירא אלקים אתה ולא חשכת את  <BR>
בנך את יחידך ממני."                            </P>
<P ALIGN="RIGHT">
כאן הוא חייב לקרוא פעמיים בשמו, כאילו ממאן     <BR>
אברהם  להקשיב למלאך. אברהם לא האמין שאחרי הצו  <BR>
הראשון  יהיה מקום לצו שני שיבטל את הקרבת בנו.  <BR>
מתוך להט המצווה, רוצה אברהם לקיים את הצו האלוקי<BR>
עד הסוף  ולהקריב את בנו, דבר המוצא את ביטויו גם<BR>
במדרש:                                         </P>
<P ALIGN="RIGHT">
" 'ויאמר  אל תשלח ידך' וסכין היכן היה?  נשרו   <BR>
שלש דמעות ממלאכי השרת ושחת הסכין.              <BR>

אמר לו:  אחנקנו.                               <BR>

אמר  לו:  אל  תשלח ידך אל הנער.                <BR>

אמר  לו:  אוציא  ממנו  טפת  דם                 <BR>

אמר לו: 'אל תעש לו מאומה' - אל  תעש  לו מומה.  <BR>

'כי עתה ידעתי' הודעתי לכל שאת אוהבני  ולא  חשכת<BR>
 וגו'  שלא  תאמר  כל  החלאים שחוץ  לגוף  אינן  <BR>
חלאים אלא מעלה אני עליך כאילו אמרתי לך הקרב עצמך<BR>
לי ולא עיכבת." )בראשית רבה נ"ו, ז(             </P>

<P ALIGN="RIGHT">
לפי הכתוב במדרש רבה, רצה אברהם להטיל לפחות מום <BR>
כלשהו בבנו.  כפי הנראה, מתקשה אברהם לקבל את הצו<BR>
השני מפני שהוא מתנגש עם מוסכמות זמנו, שהתאימו  <BR>
לצו הראשון.  גדולתו של אברהם היתה, אם כן, דווקא<BR>
בפתיחותו לשמוע לקול השני.                      </P>
<P ALIGN="RIGHT">
בתולדות עם ישראל נהפכה עקדת יצחק לאב-טיפוס של  <BR>
נכונות להקרבה ולקידוש ה'. ובכל זאת, המסר המגיע <BR>
אלינו מהעקדה הוא, שאין להקריב חיי אדם שנברא   <BR>
בצלם אלוקים למטרה כלשהי ושאין ה' יכול לדרוש    <BR>
הקרבת חיים, אפילו במקרה שמדובר בהצלת בני אדם   <BR>
אחרים או, כפי שסוברת דת אחרת, כדי להציל את כל  <BR>
האנושות.                                       </P>
<P ALIGN="RIGHT">
לכן, עצם העובדה שעקדת יצחק אינה מסתיימת במותו  <BR>
של יצחק מראה לנו אחד ממאפייני החשיבה היהודית, בה<BR>
המטרה אינה מקדשת את האמצעים.                   </P>
<P ALIGN="RIGHT">
קיימת היום, הן בחברה הבינלאומית הן בחברה       <BR>
הישראלית, נטייה לשמוע דווקא לקול הראשון, הדוחף <BR>
את האדם, החדור תחושת צדק בלהט מילוי המשימה,    <BR>
למלחמות דת, למלחמות אידיאולוגיות ולמלחמות בין  <BR>
אדם לחברו. סכנותיה של נטייה זו אינן זקוקות     <BR>
להמחשה; ההיסטוריה האנושית רצופה במלחמות        <BR>
"אידיאולוגיות" בהן נשפך דם רב, כאשר כל צד משוכנע<BR>
שהא-ל לצדו. לצערנו, גם אנחנו איננו מחוסנים מפני<BR>
נטייה הרסנית זו.                               </P>
<P ALIGN="RIGHT">
 קשה יותר למצוא נכונות להקשיב לקול השני, הקורא <BR>
לתבונה אוהבת ,  מידה המאפשרת לשים את הדגש על   <BR>
חשיבותו של המשך הבניין האנושי, הצלת יצחק אבינו -<BR>
כנגד ההריסה הכרוכה בלקיחת חיי אדם, אפילו במקרה <BR>
שנראה כמצוות ה'.                               </P>
<P ALIGN="RIGHT">
כשם שאברהם אבינו נלחם נגד העבודה הזרה המתלווה  <BR>
לשחיטת האדם, אפילו כשהיא נראית כמצווה, כך חייב <BR>
האדם המודרני להתמודד עם הכוחות הדוחפים אותו    <BR>
לציית  ליצריו ההרסניים. ככל שנהיה מוכנים ללכת  <BR>
בדרכו של אברהם להציל את "הנער", כך נצליח להגשים<BR>
את דברי ה' עליו:                               </P>
<P ALIGN="RIGHT">
"ואברהם היו יהיה לגוי גדול ועצום ונברכו בו כל  <BR>
גויי הארץ . כי ידעתיו למען אשר יצוה את בניו ואת<BR>
    ."&hellip;ביתו אחריו ושמרו דרך ה' לעשות צדקה ומשפט</P>
<P ALIGN="RIGHT">
הגיע הזמן שעם ישראל בכל מקום שהוא יגלה מחדש  את<BR>
שליחותו המקורית במשפחת העמים וילמד מחדש להקשיב <BR>
לקול השני, "להציל את הנער".                    </P>

<P ALIGN="RIGHT">
<FONT SIZE="-1">   הרב שלום בחבוט, מנהל המחלקה לשירותים רוחניים<BR>
לקהילות איטליה, הוא מרצה לפיסיקה בבית הספר     <BR>
לרפואה באוניברסיטת  רומא.                      </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
 קוראים  מגיבים                                 </h3>
<P ALIGN="RIGHT">
"שבעים פנים לתורה" )במדבר רבה י"ג, ט"ו( - אך יש<BR>
גם גבול לחופש הפרשנות.                         </P>
<P ALIGN="RIGHT"<
במאמר "המציאות כיסוד התשובה" )גיליון ראש השנה  <BR>
תש"ס(, עבר מרדכי בק גבולות אלו. הוא התבסס על   <BR>
דברים שאינם כתובים בטקסט והתעלם באופן בוטה     <BR>
מפסוקים מפורשים.                               </P>
<P ALIGN="RIGHT">
בקטעים הראשונים עושה הכותב "פסיכולוגיזציה"     <BR>
מעניינת של אברהם ומנתח את יחסיו המורכבים לאשתו <BR>
ולבניו וכו'&hellip;אך, דא עקא: תיאוריו מבוססים על     <BR>
הטראומה בעקבות השלכת אברהם לכבשן האש, אירוע שלא<BR>
נזכר כלל בתורה אלא צוין באחת מאגדות חז"ל.      </P>
<P ALIGN="RIGHT">
ובאשר להתעלמות מכתובים מפורשים: את שתי הפרשיות <BR>
הנקראות בראש השנה, גירוש ישמעאל ועקדת יצחק, מתאר<BR>
המחבר כקטעים 'המספרים על שני כשלונות אדירים של <BR>
גדולי האומה' והקורא שואל את עצמו: איפה הקב"ה   <BR>
בסתכלות פרשנית זו? והרי בתורה, המעשים של אברהם <BR>
ושרה בנויים מפורשות על צו אלוקי!!              </P>
<P ALIGN="RIGHT">
אדרבה: אברהם מהסס אם לקיים הצעת שרה "וירע הדבר <BR>
מאד בעיני אברהם על אודות בנו" והקב"ה מאיץ בו   <BR>
חד-משמעית לקיים דברי שרה ומבטיח גם עתיד מזהיר  <BR>
לישמעאל.                                       </P>
<P ALIGN="RIGHT">
ובאשר לעקדה: הרי המוכנות של אברהם לקיים את     <BR>
הצווי האלוקי המפורש זוכה לברכה לדורות וגם      <BR>
התפילות והפיוטים הנאמרים בימים הנוראים רואים   <BR>
בהליכה לעקידה מקור זכות מרכזי לעם ישראל. והקורא<BR>
ממשיך לשאול: איך יתכן לפרש את שתי הפרשיות על בני<BR>
אברהם תוך התעלמות מוחלטת מדברי ה' המהווים בסיס <BR>
למסופר?                                        </P>
<P ALIGN="RIGHT">
אין ספק, פרשיות בראשית הנקראות בראש השנה       <BR>
מעוררות למחשבה ודורשות התמודדות אמונתית - אך יש<BR>
לעשות כן מתוך עיון מלא בכתובים, ביושר ובנאמנות.</P>
<P ALIGN="RIGHT">
                 <FONT SIZE="+1">    ד"ר גבריאל ח. כהן, ירושלים</FONT></P>

<h3 ALIGN="RIGHT">
מרדכי בק, כותב המאמר,  מגיב:                   </h3>
<P ALIGN="RIGHT">
מאשימים אותי בחוסר-נאמנות מספקת לטקסט המקראי,  <BR>
בעיקר על-ידי התעלמות מתפקידו של הקב"ה בסיפור   <BR>
ובעקבות ביסוס דברי על פסיכולוגיזציה שאיננה     <BR>
מבוססת דיה בכתובים.                            </P>
<P ALIGN="RIGHT">
ללא דמיון, לא היינו זוכים למסורת רבנית, וגם לא <BR>
לתורה. מדרשי חז"ל באגדה ובהלכה הם תוצר של מפגש <BR>
מתוחכם בין הטקסט לבין המציאות האנושית. למיטב   <BR>
ידיעתי, אין גבול לדמיון האנושי והקריטריון היחידי<BR>
הוא השימוש שאנו בוחרים לעשות בדמיוננו כדי להבין<BR>
את המסרים הכלולים במסורת. אכן, כדברי ד"ר כהן,  <BR>
"שבעים פנים לתורה" וחבל לצמצם "פנים" אלו לקריאות<BR>
של "פשט" מתוך חשש ל"תקינות תיאולוגית".         </P>
<P ALIGN="RIGHT">
ד"ר כהן מבקר את השימוש שנעשה על-ידי מיכאל לרנר <BR>
בספרו באגדת השלכתו של אברהם אל תוך כבשן האש. אין<BR>
צורך לומר, כמובן, שלרנר לא המציא אגדה זו. אגדה <BR>
זו מייצגת את "הדמיון החז"לי" במיטבו, כאשר סיפור<BR>
זה בא להשלים פערים בסיפור המקראי. השלמת פערים או<BR>
"קריאה בין השיטין" היא חלק בלתי נפרד מהפרשנות  <BR>
החז"לית שגם רש"י, גדול הפרשנים המסורתיים, נזקק <BR>
לה.                                            </P>
<P ALIGN="RIGHT">
לדעתי, אין בדברי  ד"ר כהן כדי להסביר את קריאתם <BR>
של פרקים אלו בראש השנה.                        </P>
<P ALIGN="RIGHT">
כמובן, הקב"ה מופיע בשני הסיפורים, אך ציוויו    <BR>
אינם מוסברים. למה על אברהם להסכים לשלוח את     <BR>
ישמעאל אל מוות בטוח במדבר? למה דורש הא-ל  את   <BR>
הקרבתו של יצחק? שאלות אלו אינן קלות, גם כאשר   <BR>
לוקחים בחשבון את נוכחותו של הא-ל בסיפור.       </P>
<P ALIGN="RIGHT">
הניסיון לנתח את עברו של אברהם במושגים          <BR>
פסיכואנליטיים מהוה נדבך נוסף של קוראי תורה     <BR>
רציניים בני דורנו בשלשלת הפרשנות שנועדה להסביר <BR>
סיפורים סתומים אלו, מתוך כבוד מירבי לטקסט המקודש<BR>
ומתוך ניסיון לשמר את הרלבנטיות של סיפורים אלו <BR>
לחיינו היום.                                   </P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת במדבר</FONT><BR>
<FONT SIZE="3" COLOR="navy">גליון מס' 137 תש"ס</FONT><BR>

 </p>



<P ALIGN="RIGHT">
<B>   ויעשו בני ישראל ככל אשר צוה ה' את משה כן חנו<BR>
לדגליהם וכן נסעו איש למשפחתיו על בית אבתיו.    <BR>
                          <FONT SIZE="-1">      (במדבר  ב , לד)</FONT></B></P>

<h3 ALIGN="RIGHT">
"ודגלו עלי אהבה"                               </h3>
<P ALIGN="RIGHT">
'הביאני אל בית  היין':  בשעה שנגלה הקב"ה על הר <BR>
סיני ירדו עמו כ"ב  רבבות  של  מלאכים  שנאמר    <BR>
)תהלים סח( 'רכב אלהים  רבותים  אלפי שנאן' והיו <BR>
כולם עשוים דגלים דגלים,  שנאמר  )שיר ה( 'דגול  <BR>
מרבבה' כיון שראו אותן ישראל  שהם  עשוים  דגלים <BR>
דגלים, התחילו מתאוים לדגלים אמרו: 'הלואי כך אנו<BR>
נעשים דגלים כמותן' לכך נאמר )שם ב( 'הביאני אל  <BR>
בית היין' זה סיני שנתנה בו התורה  שנמשלה  ביין <BR>
)משלי  ט( ושתו  ביין מסכתי הוי  'אל  בית  היין'<BR>
- זה  סיני  'ודגלו  עלי  אהבה' אמרו: אילולי  הוא<BR>
 מגדיל  עלי  אהבה וכן הוא אומר 'נרננה בישועתך'  <BR>
וגו'   אמר   להם  הקדוש  ברוך  הוא:  מה נתאויתם <BR>
  לעשות    דגלים,    חייכם   שאני   ממלא       <BR>
משאלותיכם  )תהלים כ( ימלא ה' כל משאלותיך מיד   <BR>
הודיע  הקב"ה  אותם  לישראל ואמר למשה לך עשה אותם<BR>
דגלים כמו שנתאוו. )במדבר רבה פרשה ב(           </P>


<P ALIGN="RIGHT">
<HR WIDTH="95%" ALIGN=CENTER>
</P>
<h2 ALIGN="RIGHT">
בין סדר לכאוס                                  </h2>

<h3 ALIGN="RIGHT">
דבורה גריינימן                                 </h3>

<P ALIGN="RIGHT">
      The פיטר ברגר, סוציולוג של הדת, כתב בספרו<BR>
 "ברובד עמוק ... לקודש יש קטגוריה  :Sacred Canopy<BR>
מנוגדת, והיא זו של הכאוס )תוהו ובוהו(. הקוסמוס <BR>
הקדוש יוצא מתוך הכאוס וממשיך להתעמת אתו כהיפוכו<BR>
האיום. ... אדם העומד ביחס "נכון" כלפי הקוסמוס    <BR>
הקדוש מוגן בפני הסיוט האיום של הכאוס."         </P>

<P ALIGN="RIGHT">
פרשת במדבר פורשת בפנינו תיאור אידיאלי של סדר:  <BR>
סדר קוסמי המתגלם בסדר מדוקדק של קבוצת אנשים, הרי<BR>
הם בני ישראל והלויים בתוכם. הסדר מוצג בפירוט רב:<BR>
קודם כל סופרים את האנשים, ולאחר מכן מצביעים -  <BR>
באל"ף ובעי"ן - לכל אחד ואחד על מקומו המדויק בתוך<BR>
המחנה, לעומת דגלו. לגבי הלויים הפירוט מדויק אף <BR>
יותר, כאשר כל אחד יודע לא רק את מקומו אלא גם את<BR>
תפקידו בטיפול בכלי המשכן. ניתן להבין מכך שסדר  <BR>
מדויק מעין זה - על כל השלכותיו לגבי התנהגותנו  <BR>
כאנשים דתיים אז והיום - הוא האידיאל של התורה.  <BR>
האמנם?                                         </P>

<P ALIGN="RIGHT">
מצד אחד, פרשתנו מרמזת על הסדר הקוסמי והאנושי   <BR>
האידיאלי של אחרית הימים, שאנו שואפים אליו      <BR>
בתקוותינו המשיחיות הנשגבות ביותר. כפי שמפרש    <BR>
המדרש בבמדבר רבה:                              </P>

<P ALIGN="RIGHT">
"ברא הקדוש ברוך הוא ארבע רוחות לעולם: מזרח,    <BR>
מערב, צפון ודרום. מזרח - משם האור יוצא לעולם.  <BR>
מערב - אוצרות שלג ואוצרות ברד וקור וחום יוצאין <BR>
לעולם. דרום - טללי ברכה וגשמי ברכה יוצאין לעולם.<BR>
צפון - משם החושך יוצא לעולם. וכשם שברא הקדוש   <BR>
ברוך הוא ארבע רוחות העולם כך סיבב לכסא ארבע חיות<BR>
ולמעלה מכולם כסא הכבוד. וכנגדן סידר הקדוש ברוך <BR>
הוא הדגלים למשה. אמר לו הקדוש ברוך הוא: משה,   <BR>
מזרח, שממנו אור יוצא לעולם, יהיה כנגדו יהודה,  <BR>
שהוא בעל מלוכה ... ועליו שבט יששכר, שהוא בעל תורה<BR>
... ועליו זבולון, שהוא בעל עשירות ... ודרום - טללי <BR>
ברכה וגשמי ברכה יוצאין ממנו לעולם, יהיה כנגדו  <BR>
שבט ראובן, שהוא בעל תשובה ... ועליו גד, שהוא בעל <BR>
גדוד .... ושמעון באמצע לכפר עליו. ... לאחר שהיו    <BR>
נוסעים אלו שני דגלים היו הלויים נוסעים את המשכן.<BR>
.... מערב - אוצרות שלג ואוצרות ברד וקור וחום,    <BR>
וכנגדן - אפרים ובנימין ומנשה. ... צפון - משם החושך<BR>
יוצא לעולם, וכנגדו שבט דן, למה, שהוא החשיך העלם<BR>
בעבודה זרה. ... ולכך ציווה הקדוש ברוך הוא, שיחנה <BR>
דן בצפון ... ועליו שבט אשר - מאיר על החושך, ...    <BR>
ועליו נפתלי, שהוא מלא ברכה, כדי לפרנס. ..." )במדבר<BR>
רבה פרשה ב, סימן י(                            </P>

<P ALIGN="RIGHT">
נראה לי שמדרש זה עמד לנגד עיניו של הרבי נחמן   <BR>
מברסלב כאשר הוא חיבר את פרק הסיום לסיפורו, "בן <BR>
מלך ובן שפחה שנתחלפו." שבו מסופר על הניסיון של <BR>
בן המלך מול "כיסא מהמלך שהיה." וכך הוא מעשה    <BR>
הכסא:                                          </P>

<P ALIGN="RIGHT">
"הכסא גבוה מאוד. ואצל הכסא עומדים כל מיני חיות <BR>
ועופות של עץ ... ומן הכסא יוצאים דרכים כבושים ...  <BR>
ואלו הדרכים יוצאים מן הכסא לכל צד. ... וכשהם     <BR>
יוצאים ומתפשטים להלן איזה שיעור, עומד שם אריה של<BR>
זהב, ואם ילך ויתקרב אצלו איזה אדם, אזי יפתח את <BR>
פיו ויבלענו. ... והראו לו הכסא, וראה שחסר מן הכסא<BR>
למעלה איזה שושנה ... והסתכל יותר וראה, שזאת השושנה<BR>
שחסר למעלה מן הכסא, היא מונחת למטה בכסא, וצריכין<BR>
לקח אותה משם ולהניחה למעלה ... וציוה לסדר הכל    <BR>
כראוי, ואז התחילו כולם לנגן ניגון נפלא מאוד,   <BR>
ועשו כולם הפעולה הראויה להם."                  </P>

<P ALIGN="RIGHT">
בכך מתאר רבי נחמן את ההרמוניה של הקוסמוס המתואם<BR>
עם ההרמוניה של סדר אנושי אידיאלי, שבו עם ישראל <BR>
יושב לבטח במקום הראוי לו, למעלה ולא למטה. ואולם,<BR>
ההקשר של פרשתנו פותח לנו גם חזון אלטרנטיבי של  <BR>
היחס בין סדר לכאוס, בין עולם בלתי מתוקן ותיקונו.</P>

<P ALIGN="RIGHT">
מילות הפתיחה של הפרשה, הנותנות את השם גם לפרשה <BR>
וגם לספר כולו, הרי הן "וידבר ה' אל משה במדבר   <BR>
סיני." המדבר אינו סמל לסדר או לרווחה: הוא מסמל <BR>
את המקום של הכאוס, של השעיר לעזאזל, מקום שבו   <BR>
סדרים נשברים ונוצרים סדרים חדשים. גם לכך מצאתי <BR>
רמז במדרש במדבר רבה :                          </P>

<P ALIGN="RIGHT">
"שאלה מטרונה אחת לר' יוסי בן חלפתא, אמרה לו:   <BR>
הכל מודים שבששת ימים ברא אלקים את העולם - מששה <BR>
לכאן מהו עושה? אמר לה: מעלה סולמות ומוריד      <BR>
סולמות, פלוני שהיה עשיר - יעני, ופלוני שהיה עני<BR>
- יעשר, שנאמר "ה' מוריש ומעשיר וגו.'" )במדבר   <BR>
רבה, פרשה ג'(                                  </P>

<P ALIGN="RIGHT">
כלומר, לפי מדרש זה, שמהווה תשובה פחות ידועה    <BR>
לשאלתה של המטרונה, כל פעולתו של הקדוש ברוך הוא <BR>
מאז בריאת העולם מתמצה בשבירת סדרי החברה הקיימים!<BR>
והיא הנותנת, למעשה, באותן פרשיות שבהן מתוארים  <BR>
סדרי החברה האידיאלים: כוחם של ה' ושל חוקי התורה<BR>
מתגלה בכך, שיש בהם כדי לשבור סדרים קיימים:     <BR>
החזקים ייענשו ויענו אם הם אינם הולכים בדרכי ה'.<BR>
שנת השמיטה ושנת היובל יבואו כדי להשתית מחדש סדר<BR>
אידיאלי שקרס בפני שלטון החזקים.                </P>

<P ALIGN="RIGHT">
תפקידו של המדבר בתהליך זה הוא לשמש מעין מעבדה. <BR>
כאן מתוארים הסדרים האידיאליים, וכאן הם גם      <BR>
מתמוססים בין הידיים, וכאשר הכאוס ההכרחי מאיים  <BR>
להתגבר על הקשר בין ה' כמעניק חוק וסדר לבין     <BR>
נתיניו, מתגבשים סדרים חדשים. לכך ניתן ביטוי חד <BR>
בהפטרה לפרשה.                                  </P>

<P ALIGN="RIGHT">
במין תשובה דה-קונסטרוקטיבית למניין המדויק      <BR>
המתקיים בפרשה, פותחת ההפטרה במילים: "והיה מספר <BR>
בני ישראל כחול הים אשר לא ימד ולא יספר ..." -    <BR>
מילים המזכירות את ההבטחה לאברהם אבינו. המדרש   <BR>
עצמו מצביע על חוסר האפשרות למנות את מספר בני   <BR>
ישראל: הרי בכל רגע נולדים יחידים חדשים! עצם    <BR>
הניסיון לספור מעיד על כך שהידוע אינו מצביע אלא <BR>
על הבלתי ידוע ועל אפשרויות לתפיסות והתפתחויות  <BR>
אלטרנטיביות.                                   </P>

<P ALIGN="RIGHT">
על כך מצביעה התיאולוגית רחל אדלר בהתייחסה      <BR>
לסיפור של אשת הזנונים, הנעזבת על ידי בעלה      <BR>
"כמדבר". כפי שמסבירה אדלר, מתוארת כאן מערכת    <BR>
יחסים שתשתיתה הגיעה למצב שבו היא אינה יכולה    <BR>
להתקיים עוד. שני הצדדים - ישראל )האישה( וה'    <BR>
הידרדרו לכך, שהם מתייחסים לזולת כמעין חפץ הקיים<BR>
כדי לספק את צורכיהם. ואולם, בכך נוצר מצב       <BR>
פרדוכסלי: על מנת להמשיך לקיים את היחסים, חייב ה'<BR>
לעבור על החוק, שהוא בעצמו הורה עליו! הרי אם    <BR>
האישה אכן בגדה בבעלה, עונשה מוות, ואסור לו לקחת<BR>
אותה חזרה. כך, בעצם, על חטאי בני ישראל בהליכה  <BR>
אחרי עבודה זרה אי אפשר לכפר. כפי שמתרצת אדלר,  <BR>
הפתרון היחיד לסתירה זו אינו אלא בשבירת החוק, לא<BR>
במובן האנגלי של עבירה על החוק, אלא במובן של    <BR>
שבירת המסגרת החוקתית עצמה והעמדתה על בסיס חדש. <BR>
ולכן מתוארת בסוף ההפטרה ברית נישואין מסוג חדש, <BR>
שאינה ידועה בתורה: "לכן הנה אנוכי מפתיה והולכתיה<BR>
המדבר ]-- מקום שבו, כפי שראינו, אפשר לבנות סדרים<BR>
חדשים מתוך הכאוס --[ ודיברתי על ליבה ... והיה ביום<BR>
ההוא נאום ה' תקראי אישי, ולא תקראי לי עוד בעלי."</P>

<P ALIGN="RIGHT">
בהקשר זה מצטטת אדלר את הפסוק, "עת לעשות לה',   <BR>
הפרו תורתך." לפעמים, על מנת לפתור את המתח בין  <BR>
הסדר הקיים לבין האידיאל, יש לשבור סדרים קיימים <BR>
על מנת לעצבם מחדש על בסיס יותר נכון וצודק.     </P>

<P ALIGN="RIGHT">
פרשת במדבר וההפטרה הנלווית לה פורשות בפנינו מצע<BR>
לבחינת היחס העדין והדיאלקטי שמציע התורה בין הסדר<BR>
והיפוכו, בין הסדר הקדוש והכאוס הקדוש היוצר סדר <BR>
חדש, בין עולם לא מתוקן והדרכים לתיקונו. גם לנו <BR>
ניתנת לעתים  האפשרות, בתוך המסגרת המבוקרת של   <BR>
החוקים והסדרים הקיימים של החברה, לפרוץ קדימה   <BR>
לסדר חדש, לא שלם, אבל צודק יותר.               </P>

<P ALIGN="RIGHT">
<FONT SIZE="-1">       דבורה גריינימן היא עורכת "נשים" - כתב עת<BR>
ללימודי האישה והמגדר ביהדות ועורכת-משנה במחלקת <BR>
הפרסומים של האקדמיה הלאומית הישראלית למדעים.   </FONT></P>


<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<B>   שאו  את  ראש כל עדת בני ישראל למשפחתם לבית' <BR>
אבתם במספר שמות כל זכר לגלגלתם' )במדבר  א , ב( </B></P>
<P ALIGN="RIGHT">
<B> ויאמר  המלך  אל  יואב שר החיל אשר אתו: שוט נא"<BR>
בכל שבטי ישראל מדן ועד באר שבע ופקדו את העם    <BR>
וידעתי את מספר העם." )שמואל ב  כד, ב(          </B></P>
<P ALIGN="RIGHT">
</P>
<h3 ALIGN="RIGHT">
האם חטא דוד?                                   </h3>
<P ALIGN="RIGHT">
... והנה החטא היה בזה המספר לפי  מה  שאחשוב כי זה<BR>
יורה על שדוד היה שם בשר זרועו  בבטחו  על רוב   <BR>
העם, ולא היה ראוי שיבטח כי אם  בשם יתברך לבדו. <BR>
ועוד כי התורה צותה שבפקוד אותם  יתנו  איש כפר  <BR>
נפשו למנות מה שיתנו לו 'ולא יהיה  בהם  נגף בפקוד<BR>
אותם' כמו שבארנו בפרשת כי תשא. )רלב"ג שמואל ב; <BR>
שם, א(                                         </P>
<P ALIGN="RIGHT">
...ומפרטי הפרק )שמואל ב כד( הלוא נראה שהמפקד הזה <BR>
לצורך צבאי הוא, שהרי המפקד הוטל על "יואב שר    <BR>
החיל" ועל שרי החיל, והנמנים היו רק "איש חיל שולף<BR>
חרב"                                           </P>
<P ALIGN="RIGHT">
ואם ישאל השואל - הן לא אסרה תורה השתדלות האדם  <BR>
ומאמציו במלחמת הקיום, ולהיפך דורשת היא מן האדם <BR>
עשייה ופעילות וחריצות והשקעת כוחו ואונו ורוחו  <BR>
בשמירת החיים ובהארכתם וביישו עולם, וצבא להגנת  <BR>
העם והארץ מפני אויביו הן בכלל כל אלה הוא, ומה  <BR>
הייתה טענת רלב"ג )ואברבנאל(...?                  </P>
<P ALIGN="RIGHT">
כללו של דבר: אין הצבא והחיל אלא כלי הנצרך לשעתו<BR>
ובעת הצורך, אך אין הוא כלי להתגאות בו ואינו ערך<BR>
כשלעצמו . )מתוך עיונים בספר במדבר לפרופ' נחמה  <BR>
ליבוביץ ז"ל, עמ' 22(                           </P>
<P ALIGN="RIGHT"><HR WIDTH="95%" ALIGN=CENTER>

</P>

<P ALIGN="RIGHT">
<B>וארשתיך   לי  לעולם  וארשתיך  לי  בצדק  ובמשפט"<BR>
ובחסד וברחמים. וארשתיך לי באמונה וידעת את ה'." <BR>
)הושע  ב, כא-כב - מתוך ההפטרה לפ' במדבר(       </B></P>
<P ALIGN="RIGHT">
...הברית בין ה' ועמו, ובין עם ישראל ואלהיו, קיימת<BR>
ועומדת לפני ה'; אולם הברית היא דו-סטרית,       <BR>
דו-צדדית, ולכן, כדי שהייעודים האלה ייצאו מן הכוח<BR>
אל הפועל, מוטל משהו על הצד השני, שהוא אנחנו.   </P>
<P ALIGN="RIGHT">
והנה פרק ב' בהושע )הפטרת במדבר( כולו דן בברית  <BR>
הזאת , ובצורה נרגשת ומרגשת מאד. הוא מתאר את היחס<BR>
בין ה' לבין עם ישראל כיחס בין איש ואשה, כברית  <BR>
הנישואין. הוא מתאר אותה במונחים המזכירים לנו את<BR>
שיר השירים, אשר לפי המסורת הוא גם משל ליחס בין <BR>
ה' לבין עם ישראל, ומדבר על הפרת הברית בידי עם  <BR>
ישראל. וגם התיאור של חידוש הברית הזאת בעתיד רגיש<BR>
ומרגש מאד, וסיומו שני הפסוקים הנשגבים: ""וארשתיך<BR>
  לי  לעולם  וארשתיך  לי  בצדק  ובמשפט ובחסד   <BR>
וברחמים. וארשתיך לי באמונה וידעת את ה'."       </P>
<P ALIGN="RIGHT">
"וארשתיך לי" - הארוסין הם בין ה' ובין ישראל,   <BR>
והם נובעים מן הצדק ומן המשפט ומן החסד ומן      <BR>
הרחמים, שהם כאן תארים אלהיים ...                 </P>
<P ALIGN="RIGHT">
"וארשתיך לי באמונה" - יש לעמוד על כך, שהמונח   <BR>
אמונה - יש לעמוד על כך, שהמונח אמונה במקרא, בכל<BR>
מקום, איננו בעל אותה משמעות שיש לו היום בלשוננו,<BR>
     , 'fides' משמעות שמתאימה למה שבלטינית נקרא<BR>
באנגלית  "faith",בגרמנית "glaube" . האמונה     <BR>
האמורה במקרא, בכל מקום, זוהי הנאמנות: "וארשתיך <BR>
לי באמונה" עניינו הנאמנות בין המארס והארוסה.   </P>
<P ALIGN="RIGHT">
אבל אחר-כך באות שלוש המילים, שהן מלות המפתח:   <BR>
"וידעת את ה'". צדק ומשפט וחסד ורחמים, ואמונה   <BR>
במשמעות של נאמנות, הם באלהים והם נצחיים; הם אינם<BR>
מותנים במסיבות ובהתנהגות האדם. אבל כדי שהארוסין<BR>
יתקיימו, מן ההרכח שיתקיים התנאי הגדול: "וידעת  <BR>
את-ה". דעת ה' היא-היא התנאי לחידוש הברית,      <BR>
ובלעדיה הברית קיימת רק בכוח ואינה יוצאת אל     <BR>
הפועל...                                         </P>
<P ALIGN="RIGHT">
ה' עושה חסד ומשפט וצדקה, בין אם האדם יודע זאת  <BR>
ובין אם אאננו יודע, אבל רק אם האדם יודע ומשכיל <BR>
את ה', יש לזה משמעות במציאות. וכיוצא בזה:      <BR>
""וארשתיך   לי  לעולם  וארשתיך  לי  בצדק  ובמשפט<BR>
ובחסד וברחמים. וארשתיך לי באמונה" - בתנאי "וידעת<BR>
את ה'". הברית בין ישראל ואלהיו, כדבר המתגשם    <BR>
במציאות, תלויה בעם ישראל. )מתוך "הערות לפרשיות <BR>
השבוע" לפרופ' ישעיהו ליבוביץ ז"ל, עמ' 87-88(   </P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

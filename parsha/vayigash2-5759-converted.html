<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayigash</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  ויגש </FONT><BR>
<FONT SIZE="3" COLOR="navy">גליון מס' 62 תשנ"ט</FONT>

 </p>


<P ALIGN="right">
'ויגש  אליו  יהודה':   'מענה רך ישיב חמה.  ודבר   <BR>
עצב יעלה אף'. שלמה  המלך  ע"ה  יזהיר  בכתוב  הזה  <BR>
)משלי טו( על האדם לגדל נפשו ולהרגיל טבעו ולשונו   <BR>
במענה רך, כי המענה  הרך  ישקיט  ויניח  כעס  הכועס, <BR>
  והדברים המעציבים  שהם  בהפך  מענה  רך,  הם      <BR>
יולידו הכעס והחמה.                                <br>

)רבינו בחיי בראשית מד , יז(                       </P>

<h4 ALIGN="right">
"ויגש": על עמדות רגשיות אתן ניגשים למשא ומתן.     </h4>
<P ALIGN="right">
'ויגש  אליו  יהודה'  רבי יהודה  אומר:  הגשה       <BR>
למלחמה,  ככתוב  'ויגש יואב והעם אשר  אתו  למלחמה', <BR>
רבי נחמיה אומר: הגשה לפיוס, ככתוב 'ויגשו בני יהודה<BR>
אל יהושע לפייסו'. ורבנן אמרי:                     </P>
<P ALIGN="right">
הגשה לתפלה, ככתוב  'ויגש אליהו'.  רבי אלעזר פשט   <BR>
להון )הציע שילוב של פירושים(: אם למלחמה,  אני בא, <BR>
אם לפיוס, אני בא, ואם לתפלה, אני בא.   רבי  מאיר  <BR>
אומר:  אין  ויגש  אלא  לשון  שלום,                </P>
<P ALIGN="right">
שנאמר  'ויגשו  וגו'  וישאל  להם  לשלום'.   ר'     <BR>
יהודה אומר:  אין  ויגש אלא לשון קרבן, שנאמר ויגש את<BR>
פר החטאת.   רבי  יוסי אומר אין ויגש אלא לשון נזיפה<BR>
שנאמר  'ויאמרו  גש  הלאה'.  רבי נתן אומר אין ויגש <BR>
אלא   לשון  משמוש  שנאמר  'גשה  נא  ואמשך  בני'.  <br>

<FONT SIZE="-1">             (ילקוט שמעוני בראשית פרק מד, סימן קנ)</FONT></P>

<P ALIGN="right"><hr>
</P>

<h3 ALIGN="right">
יוסף   המשביר   מרפא   את   שבר   בית   אביו      </h3>
<h3 ALIGN="right"> אוריאל  סימון</h3>

<P ALIGN="right">
שערי פירוש התורה לא ננעלו ולא יינעלו לעולם. דור   <BR>
דור ומפרשיו, והתרומה שכל מפרש תורם להבנת התורה היא,<BR>
בין השאר, בקשיים חדשים שהוא מוצא בכתובים. פליאה   <BR>
היא, לכאורה, ששאלות שכה הטרידו והסעירו מפרשים     <BR>
מאוחרים לא הועלו כלל על-ידי קודמיהם. אך כאשר אנו  <BR>
מודעים לכך שכמו  שכל אדם שונה מחברו, שונים הדורות <BR>
אלו מאלו, אנו מבינים שלא ייתכן כלל שיהיה אחרת.    </P>
<P ALIGN="right">
רש"י, בפירושו על הכתוב "חיה רעה אכלתהו, טרף טרף   <BR>
יוסף" )בר' לז, לג(, שואל שאלה מכאיבה: "ולמה לא גלה<BR>
לו הקב"ה?", ומשיב: "לפי שהחרימו את כל מי שיגלה,   <BR>
ושתפו להקב"ה עמהם". השאלה ברורה: כיצד אפשר הקב"ה  <BR>
לבני יעקב להטעות את אביהם, שנביא היה, בהטעיה כה   <BR>
נוראה? ואת התשובה נטיב להבין אם נביא את המדרש שעליו<BR>
מסתמך רש"י: "אמרו ]האחים[: נחרים בינינו שלא יגיד  <BR>
אחד ממנו ליעקב אבינו. אמר להם יהודה: ראובן אינו   <BR>
כאן, ואין החרם מתקיים אלא בעשרה. מה עשו? שתפו     <BR>
להקב"ה באותו החרם שלא יגיד לאביהם]...[ ואף הקב"ה, <BR>
אף-על-פי שכתוב בו 'מגיד דבריו ליעקב' )תה' קמז,    <BR>
יט(,דבר זה לא הגיד מפני החרם, לפיכך אמר יעקב: 'טרף<BR>
טרף יוסף' " )תנחומא, מקץ ד'(. עצת יהודה להמיר את  <BR>
הריגת יוסף במכירתו יכולה היתה להתקבל רק אם יובטח  <BR>
שדבר המכירה לא יוודע לעולם ליעקב, ולכן היו כל     <BR>
השותפים בעבירה  צריכים להחרים ולקלל כל מי שיגלה את<BR>
הסוד לאביהם. ומכיוון שבהעדרו של ראובן לא היה להם  <BR>
מניין, שיתפו בחרם את הקב"ה. במילים אחרות: הקב"ה היה<BR>
מגלה לנביאו את הסוד, אלמלי כללה הקונספירציה של    <BR>
האחים גם את השמים.                                </P>
<P ALIGN="right">
מכל פרשני הפשט שקמו אחרי רש"י  - החל בנכדו הרשב"ם,<BR>
דרך ר' אברהם אבן עזרא, ר' יוסף בכור שור, רד"ק,    <BR>
רמב"ן, החזקוני, ר' יוסף אבן כספי, רלב"ג וכלה בר"י <BR>
אברבנאל - לא חזר איש לא על השאלה )ככל הנראה מפני  <BR>
שבמישור הפשט ברור שאילו חששו האחים מכוחו הנבואי של<BR>
אביהם, לא היו מעיזים לעשות דבר מאחורי גבו( וכמובן <BR>
גם לא על התשובה )בגלל אופיה הדרשי המופלג(. לעומת  <BR>
זאת החלו לשאול שאלה חדשה, באותו עניין, אך לא לגבי <BR>
שתיקת השמים, אלא לגבי שתיקת יוסף. הראשון שניסח שאלה<BR>
זו היה ר' יוסף בכור שור )תלמידו של רבינו תם(: "למה<BR>
לא שלח ]יוסף[ לאביו לאמר: 'הנני כאן במצרים'? הלא  <BR>
היה יודע כי אביו מצטער עליו!", ותשובתו: "ונראים   <BR>
הדברים שכשמכרוהו השביעוהו שלא יבוא עוד אל בית אביו,<BR>
ולא יגלה עצמו לאביו, ולא יודיע לאביו שהוא חי ושהוא<BR>
נמכר ]...[, וכן עשה, שמוטב היה לו לעשות כן, ולא   <BR>
שימות בידם" )פירושו לבר' לז, כו(. באין הסבר לשתיקת<BR>
הבן האהוב והאוהב באה ההשערה )"ונראים הדברים"( בדבר<BR>
ההשבעה מאונס - שאינה אלא אימוץ פשטי של רעיון החרם <BR>
המדרשי. מעתה ברור שאילו היה הדבר תלוי ברצונו של   <BR>
יוסף, היה ממהר לשלוח לאביו המתאבל עליו אות חיים. אך<BR>
הוא היה מנוע מלעשות זאת מכוח הקפדתו על שמירת      <BR>
שבועתו.                                           </P>
<P ALIGN="right">
ר' יהודה החסיד )בביאוריו לבר' לז, כח; מד, כא( חוזר<BR>
על שאלת קודמו כמעט כלשונה ומאמץ גם את תשובתו, אך  <BR>
מקדים לה תשובה נוספת משלו: "ויש לומר: אילו היה עושה<BR>
כך ]מודיע לאביו[ כל אחיו היו בורחים זה למזרח וזה  <BR>
למערב מפני הבושה". לפי זה מה שמנע בעד יוסף מלהתקשר<BR>
עם אביו לא היתה חובת שמירת השבועה )המשוערת(, אלא  <BR>
הדאגה הכנה לשלום אחיו ולשלמות בית אביו. שכן ברור  <BR>
לגמרי שאילו היתה מגיעה ליעקב ידיעה, ולו קצרה      <BR>
וסתמית, שיוסף לא נטרף אלא נמכר לעבדות במצרים, היה <BR>
מתברר עד מהרה שיד אחיו בדבר. ומעתה לא היו יכולים  <BR>
לשאת את פניהם בפני אביהם, ושמחת יעקב על הישרדות בן<BR>
הזקונים שלו היתה בטלה בצער אין-קץ על מה שעוללו לו <BR>
עשרת בניו.                                        </P>
<P ALIGN="right">
רד"ק, שחי בדרום צרפת ולא הכיר את פירושי שני קודמיו<BR>
שחיו הראשון בצפון צרפת והשני באשכנז, אינו דן בשאלה<BR>
הזאת כלל ועיקר. ואילו הרמב"ן, שחי בספרד וגם הוא לא<BR>
הכירם, מעלה אותה באופן בלתי-תלוי ובלהט מוסרי רב:  <BR>
"כי יש לתמוה: אחר שעמד יוסף במצרים ימים רבים והיה <BR>
פקיד ונגיד בבית שר גדול במצרים, איך לא שלח כתב אחד<BR>
לאביו להודיעו ולנחמו? כי מצרים קרוב לחברון כששה   <BR>
ימים, ואילו היה מהלך שנה היה ראוי להודיעו לכבוד   <BR>
אביו, ויקר פדיון נפשו ]של אביו[ ויפדנו ברוב ממון  <BR>
]של הוצאות הדרך[!" )בביאורו לבר' מב, ט(. ותשובתו: <BR>
"אבל הכל עשה יפה בעתו לקיים החלומות, כי ידע       <BR>
שיתקיימו באמת ]...[ אבל היה רואה כי השתחווית אחיו <BR>
לו, וגם אביו וכל זרעו אתו, אי-אפשר להיות בארצם ]ר"ל<BR>
בארץ כנען[, והיה מקווה להיותו שם במצרים בראותו    <BR>
הצלחתו הגדולה שם...". לאמר: בעל החלומות, אשר מן   <BR>
ההתחלה האמין אמונה שלמה בהתגשמות חלומותיו, ושמינויו<BR>
למשנה לפרעה יצר את התנאים להגשמתם, מנוע מלהתערב   <BR>
במהלך העניינים ולעשות צעד גורלי שעלול למנוע את    <BR>
התקיימותם המלאה. החובה לקצר את צער אביו נדחית     <BR>
על-ידי חובה גדולה ממנה  -  לשקוד על כך  שרצון ה', <BR>
שנתגלה לו בחלומותיו, אכן ייעשה במלואו.            </P>
<P ALIGN="right">
חזקוני, אבן כספי ורלב"ג, שפירוש הרמב"ן על התורה לא<BR>
היה מונח לפניהם, לא דנו בשאלתנו, ואילו  ר' יצחק   <BR>
אברבנאל, שהרבה להשתמש בו, דוחה את תשובת הרמב"ן    <BR>
בטענה הגיונית: אין כל הצדקה לגרימת סבל עצום לאביו <BR>
ולאחיו רק כדי שהחלומות יתקיימו באופן מילולי, כאשר <BR>
מספיק לגמרי שהוא "יגבר עליהם ]על אחיו[ מאד, והראיה<BR>
- שהנה לא השתחווה לו אביו. ועוד כי בהיות יוסף הוא <BR>
השליט על הארץ היו משתחווים לו אף שיכירוהו...". תחת<BR>
זאת הוא מסביר את שתיקת יוסף כחלק של הסתרת זהותו,  <BR>
שהיתה הכרחית כדי לבצע את תוכניתו הכפולה. ראשית,   <BR>
להעניש את אחיו במידה כנגד מידה על מה שעוללו לו;   <BR>
ושנית, להביאם למצרים, אשר רק בה הוא יוכל לכלכלם   <BR>
כראוי, לאחר שיווכח שאכן השתנו לגמרי: "ולכן הבחינם <BR>
באמור אליהם 'מרגלים אתם' עד אשר ראה שעשו תשובה    <BR>
שלימה, כמו שאמרו &lsquo;אבל אשמים אנחנו' ", ובאמצעות    <BR>
הדרישה להביא את בנימין והטמנת הגביע באמתחתו אפשר  <BR>
להם לכפר על כל חטאיהם.                            </P>
<P ALIGN="right">
כך שב אברבנאל בלא יודעין אל פירושו של ר' יהודה    <BR>
החסיד. שתיקתו המכאיבה והכואבת של יוסף היתה בגדר   <BR>
הכרח גמור, שכן את האמת על מכירתו אסור היה לגלות כל<BR>
עוד לא ניתנה לאחים האפשרות להוכיח ליוסף, ליעקב,   <BR>
לבני משפחתם ויותר מכל לעצמם שהם השתנו לחלוטין,    <BR>
ושבהינתן להם ההזדמנות להשאיר במצרים את בנימין, הם <BR>
העדיפו להישאר שם כעבדים ובלבד שהצעיר באחים ישוב אל<BR>
אביו, האוהב אותו כמו את יוסף. אכן יוסף הטיב לדעת  <BR>
שחובתו כלפי אחיו היא כפולה:  "כי למחיה שלחני אלוהים<BR>
לפניכם" )בר' מה, ה( משמעו לא רק שעליו להשביר להם  <BR>
שבר בשנות הרעב, אלא גם להשכין שלום אמת בינם לבינו <BR>
ולרפא את שבר בית אביו.                            </P>
<P ALIGN="right"><FONT SIZE="-1">
פרופסור אוריאל סימון מלמד במחלקה לתנ"ך באוניברסיטת<BR>
בר-אילן.                                          </FONT></P>
<P ALIGN="right"><hr>
</P>
<h3 ALIGN="right">
"על הנבואה"                                       </h3>
<P ALIGN="right">
ההפטרה הצמודה לסדרת "ויגש" היא נבואה לעתיד-לבוא:  <BR>
איחוד של יהודה ויוסף ושיקום מדיני ורוחני של העם   <BR>
המאוחד לאחר שהיה לשני עמים מפורדים. נבואה זו לא   <BR>
התקיימה. מכאן יש לעיין ולדון במשמעות של נבואות    <BR>
העתיד, של מה שנראה בדברי הנביאים כהגדת מה שיקרה.  <BR>
יחזקאל אמר את דבריו לאחר שכבר גלו גם עשרת השבטים  <BR>
וגם יהודה&hellip;גם הושע ועמוס, אשר ניבאו על חורבן ממלכת <BR>
ישראל, מסמיכים לזה נבואה-לעתיד שישראל יחזור. זה לא<BR>
אירע. ובמקרה זה, גם אי- אפשר לקבל את התפיסה המדרשית<BR>
של נבואות שלא נתקיימו עד היום &ndash; שהן נבואות לאחרית <BR>
הימים ועתידות להתקיים. עשרת השבטים, ובהם בני יוסף,<BR>
נמחקו מעל- פני האדמה, כנראה לא בהשמדה פיסית אלא   <BR>
בהשמדה רוחנית מהותית; הם התבוללו כליל בין העמים אשר<BR>
הוגלו ביניהם, ולא נשאר מהם זכר במציאות ההיסטורית. <BR>
כבר בתקופה התלמודית אומר רבי עקיבא, שכמונו הכיר את<BR>
הנבואות על שיבת עשרת השבטים : "עשרת השבטים אינם   <BR>
עתידים לחזור". הוא ידע שהם אבודים.                </P>
<P ALIGN="right">
לא נתערערה בגלל זה אמונתו בנביאי האמת והצדק, משום <BR>
שאנחנו מבינים שדבריהם אינם הגדת דברים אשר יקרו, אלא<BR>
הם הצגת תכלית ומגמה למה שיקרה ולמה שראוי שיקרה, אשר<BR>
אליו יש לצפות ואליו יש לחתור, גם אם לא ניתנה ערובה<BR>
שהוא יתגשם&hellip; נאמר בתוספות: " אין נביא מתנבא אלא מה <BR>
שראוי להיות, אם לא יהיה חטא". נביאי השקר בכל הדורות<BR>
מטיפים לאמונה בוודאות של גאולה שאיננה מותנית בשום <BR>
דבר; של גאולה &ndash; גם אם אין האדם גואל את עצמו מן    <BR>
החטא.                                             <br>
<FONT SIZE="-1">
)מתוך "הערות לפרשיות השבוע" לפרופ' ישעיהו ליבוביץ'<BR>
ז"ל, עמ' 35-36(                                   </FONT></P>

<P ALIGN="right"><hr>
</P>

<h4 ALIGN="right">
צום עשרה בטבת: זכרון המעשה או זכרון הסיפור        <BR>
)השמועה(?                                         </h4>
<P ALIGN="right">
'צום העשירי' זה עשרה בטבת שבו סמך מלך בבל על      <BR>
ירושלים, שנאמר: 'ויהי  דבר ה' אלי בשנה התשיעית    <BR>
בחודש העשירי בי' לחודש לאמר; בן אדם כתב לך את שם  <BR>
היום את עצם היום  הזה  סמך  מלך  בבל על ירושלם'   <BR>
)יחזקאל כ"ד( ואני  אומר  צום  העשירי הוא צום חמשה <BR>
בטבת, אלא  שביהודה  מתענין  על המעשה  ובגולה      <BR>
מתענין על  השמועה, שנאמר  'ויהי בשתים עשרה  שנה   <BR>
בעשירי בחמשה לחודש לגלותנו בא אלי הפליט  וגו'  )שם <BR>
ל"ג( ושמעו ועשו יום שמועה כיום שריפה, ודברי  אני  <BR>
רואה  מדבריו.                                     <br>

                          <FONT SIZE="-1"> (סיפרי ואתחנן פיסקא לא)</FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

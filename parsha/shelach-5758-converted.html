<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Shelach</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת שלח </FONT><BR>
<FONT SIZE="3" COLOR="navy">גליון מס' 35 תשנ"ח</FONT>

 </p>

<DIV ALIGN=right>
"וישאוהו במוט בשנים" מהו במוט? )תהלים קכא( "אל<BR>
יתן למוט רגלך".<BR>
<FONT SIZE="-1">(ספר הזהר פרשת שלח לך, דף קס/א)</FONT><BR>
<BR>
<FONT COLOR="#000080" SIZE="3">רק הראויים יכנסו לארץ ישראל: האחוזה מיועדת<BR>
לאוחזים במוט.</FONT><BR><BR>
וראיתי במדרש "וישאוהו במוט בשנים"; אלו יהושע<BR>
וכלב. ובמחובר נקרא זמורה, וכשנתלש קראו מוט, ולא<BR>
היה בהם בכל העשרה כח לשאת אותו מוט ויהושע וכלב<BR>
נשאוהו לבדם, ולכך וישאוהו במוט בשנים, וזהו היה<BR>
רמז להם שהם ראוים ליכנס לארץ ולהיות להם אחוזה<BR>
בתוכה.<BR>
<FONT SIZE="-1">(רבינו בחיי במדבר יג, כג)</FONT><BR>

<hR>

<H2>משלחת מסורבלת -סיום טראגי</H2>
<H3>יוחנן צורף</H3>

פרשת המרגלים העומדת במוקד פרשת השבוע , נחרטה<BR>
בתולדות עמנו כאחד האירועים הטראומטיים שעברו<BR>
עליו. היא גזרה את גורלו של דור שלם , מנעה את<BR>
כניסתו לארץ המובטחת והמשיכה לתת את אותותיה גם<BR>
בדורות הבאים.<BR>
<BR>
הסטוריונים צבאיים ומומחים לענייני בטחון בודאי<BR>
יאשרו שמשימות של איסוף מידע , החדרת חוליות<BR>
מודיעין וכו' אינם רק נדבך מרכזי, אלא לעתים רבות<BR>
גם תנאי הכרחי לכל הכנה לקראת מלחמה אפשרית, מבצע<BR>
צבאי, או כל פעולה שחוסר-ודאות אופף אותה.<BR>
במקרה שלפנינו, עולות מספר שאלות שהתמיהה לגביהן<BR>
גוברת ככל שמתעמקים בהם.<BR>
<BR>
1. מה צורך היה בשליחת המרגלים ? הרי כל המידע על<BR>
הארץ, סגולותיה ומעלותיה נמסרו לעם פעמים רבות:<BR>
..."ארץ טובה ורחבה , ארץ זבת חלב ודבש" )שמות ג,<BR>
ח'(, "ה' אלוקיך מביאך אל ארץ נחלי מים ...ארץ<BR>
חיטה ושעורה"...)דברים ח, י( ועוד. גם הבעיה<BR>
הבטחונית הייתה פתורה, למעשה, שהרי הקב"ה הבטיח<BR>
להלך "לפניהם יומם בעמוד הענן ולילה בעמוד האש"<BR>
)שמות י"ג, כ"א(. מכאן שלחשש מפני הענקים בני<BR>
סיחון והגברתנים בני אחימן, ששי ותלמי לא היה מקום.<BR>
<BR>
2. מה טעם יש בפרסום ובהבלטה של שמות היוצאים<BR>
למשימה, שהחשאיות יפה לה? ומדוע יש צורך בנבחרת<BR>
"שכולם ראשי בני ישראל "? האם לא די באנשים<BR>
מיומנים עלומי שם? עשרות שנים מאוחר יותר, לפני<BR>
כיבוש יריחו, שולח יהושע "מן השיטים שניים אנשים<BR>
חרש" )יהושע ב, א'(, ללא המולה טקסית ותקשורתית,<BR>
חוליה מצומצמת של שני סיירים, לא אח"מים.<BR>
<BR>
3. המטרה כפי שהוגדרה בשני המקרים הייתה בעלת אופי<BR>
שונה. במקרה שלפנינו נראה שלא מדובר בהכרח במהלך<BR>
שכל כולו נועד לשרת את המאמץ המלחמתי, אלא בנסיון<BR>
לבחון אם בכלל כדאי להיכנס לארץ, האם אכן מדובר<BR>
בארץ זבת חלב ודבש...? כאילו אפשר להתנות את<BR>
הכניסה לארץ ישראל?! במקרה של יהושע המטרה מוגדרת<BR>
יותר, נקודתית יותר והביצוע , לפחות ע"פ הדווח<BR>
שהוא מקבל, מקצועי הרבה יותר.<BR>
לא יפלא, איפה, שכשלון שליחות זו הוא כל כך צורב<BR>
והשבר שהוא מותיר כה עמוק. בימינו רווחת מאוד<BR>
ההתעסקות, בעת משברים מן הסוג הזה, בשאלה "מי נתן<BR>
את ההוראה" , לצד, ולעתים, במקום ההתעסקות בסיבות<BR>
עצמן.<BR>
<BR>
במשבר זה אנו מוצאים, מן הגרסאות השונות המופיעות<BR>
בתורה, חוסר חפיפה וניגודים בתיאור הפרטים, ביזמה<BR>
לשליחת המרגלים ובאחריות לשליחתם. בספר דברים, שם<BR>
מוקדש מקום נרחב לפרשה זו אומר משה: )א, כב'- מו'(<BR>
"ותקרבון אלי כולכם ותאמרו נשלחה אנשים לפנינו<BR>
ויחפרו את הארץ וישיבו אותנו דבר, את הדרך אשר<BR>
נעלה בה ואת הערים אשר נבא אליהן ....וייטב הדבר<BR>
בעיני ואקח מכם שנים עשר אנשים "... כלומר: היזמה<BR>
באה מצד העם והמטרה הנה צבאית בעיקרה: מציאת דרכי<BR>
גישה ומסלולים ובחינת מקומו של היושב בהן.<BR>
בפרשתנו, לעומת זאת, מצטיירת תמונה שונה: ה' אומר<BR>
למשה: "שלח לך אנשים", רש"י לומד מכך שאין מדובר<BR>
בציווי אלא בהצעה: "אם תרצה, שלח" )י"ג, ב'(.<BR>
כלומר היזמה באה מצד הקב"ה אבל שיקול הדעת נתון<BR>
בידי משה. משהחליט לממש את הרעיון הוא זוכה<BR>
להסכמה. שנאמר: "וישלח אותם על פי ה' " )יג', ג'(.<BR>
בקשת העם כלל אינה מוזכרת כאן. והמשימה אף היא לא<BR>
בולטת "בצבאיותה". יש בה גם דרישה לאיסוף מידע<BR>
כלכלי, חקלאי ותרבותי .<BR>
<BR>
פרשנינו הרבו לעסוק בשאלות אלה והשקיעו מאמצים רבים<BR>
כדי ליישב את הסתירות והניגודים. רמב"ן ואברבנאל<BR>
ראו בתיאורים הנוגדים, פרטים המשלימים זה את זה ,<BR>
בבחינת "דברי תורה עניים במקומם ועשירים במקום<BR>
אחר". ובדורנו, גם נחמה ליבוביץ' קבעה "שזו דרכה<BR>
של תורה לספר במאוחר פרט אשר מקומו הכרונולוגי<BR>
מוקדם" )עיונים בראשית ע' 238 (. רש"י וחז"ל<BR>
מיישבים את הסתירה בכך שמיחסים את היזמה לשלוח<BR>
המרגלים לעם שבקש זאת ממשה, כמדובר בספר דברים,<BR>
וקבל את ההסכמה, שנתנה "על פי ה' ", כמדובר<BR>
בפרשתנו. הסברים אלה שמסייעים בהבנת חלק מן<BR>
התמיהות שציינו לעיל , אין בהם די כדי להסביר את<BR>
הכשלון הצורב, בודאי לא את חלוקי הדעות שפרצו בין<BR>
המרגלים בעת שובם מן המסע.<BR>
<BR>
נראה שהיום, בפרספקטיבה של אלפי שנים לאחור, קל<BR>
יותר להבין את שהתרחש שם ואלו ציפיות היו לה'<BR>
ולמשה מחבורה זו, שלא מומשו. בגופי מודיעין ידועה<BR>
ההפרדה המוחלטת, לעתים מקודשת, בין גופים העוסקים<BR>
באיסוף מידע לבין אלה העוסקים בהסקת מסקנות<BR>
ובגיבוש הערכות. הפרדה זו נועדה למנוע ערבוב<BR>
תחומים ובלבול והיא חייבת להתקיים גם כאשר יש<BR>
ביניהן שיתוף פעולה, בתחום מסוים או במהלך מסוים.<BR>
במקרה שלפנינו ניתן לומר, שעיקר זעמם של הקב"ה ומשה<BR>
נבע מכך שהמרגלים לא עשו את ההבחנה הזו. הם נתבקשו<BR>
להביא מידע ולהציגו בפני העם , על מנת שישפוט<BR>
ויעריך בעצמו. אולם, לאחר תיאור מעלותיה של הארץ<BR>
הם אומרים : "אפס כי עז העם היושב בארץ"...."לא<BR>
נוכל לעלות אל העם כי חזק הוא ממנו" ......"ארץ<BR>
אוכלת יושביה " ועוד כהנה ביטויים שרפו את ידי<BR>
השומעים והכניסו ממד של חרדה ודמורליזציה. יהושע<BR>
וכלב, אם כן, מנהלים ויכוח עם שאר המרגלים סביב<BR>
המסקנות והפחד שזרעו בקרב הציבור! והשאלה העולה<BR>
מאליה היא, האם לא טוב היה לו התווכחו ביניהם,<BR>
בטרם התייצבו בפני העם. במדינות מתוקנות ובקהילות<BR>
בעלות משטר וחברה תקינים, ניתן לצפות לשיתוף פעולה<BR>
הדוק יותר בין כל מרכיבי הקהילה, על אחת כמה וכמה<BR>
במקרה בו מדובר במשימה משותפת, מורכבת ומסוכנת.<BR>
<BR>
שיתוף פעולה כזה, לו היה קיים, היה מביא לגיבוש<BR>
עמדה אחידה, פחות קוטבית, יותר פשרנית אך קבילה<BR>
ומתקבלת על דעת הכלל. הדבר היה מונע את השבר הנורא<BR>
ואת המשך הנדודים במדבר. נראה כי המסעות הארוכים<BR>
ותלאות המדבר הותירו אותות של מתיחות וחיכוכים ,<BR>
שלא תרמו לתרבות של שתוף פעולה וסיוע הדדי, בין<BR>
בני הדור שיצאו ממצרים.<BR>
<BR>
<FONT SIZE="-1">"יוחנן צורף הוא מזכ"ל "נתיבות שלום</FONT><BR>

<hR>

<H4>יחס של כבוד לארץ מחייב יחס של כבוד לבני-אדם</H4>
תניא, אמר רבי אלעזר בן פרטא: בוא וראה כמה גדול<BR>
כחו של לשון הרע ממרגלים. ומה מרגלים שהוציאו שם<BR>
רע על עצים ואבנים כך, מוציא שם רע על חברו, על<BR>
אחת כמה וכמה!! דכתיב: "וימותו האנשים מוציאי דבת<BR>
הארץ רעה" על דבת הארץ שהוציאו.<BR>
<BR>
<FONT SIZE="-1">(ילקוט שמעוני ויקרא יד, סימן תקנט)</FONT><BR>

<hR>
<BR>
<FONT COLOR="#000080" SIZE="3">ולא תתורו אחרי לבבכם": שתי פרספקטיבות על טבע האדם"</FONT><BR><BR>
"וראיתם אותו וזכרתם את כל מצות ה'": תזכרו שאתם<BR>
עבדים לאל יתברך ושקבלתם מצותיו באלה ובשבועה וזה<BR>
בראותם הציצית, שהוא כחותם המלך בעבדיו ובזה תחדלו<BR>
מתור אחרי לבבכם להשיג שרירות לבכם בעושר וכבוד<BR>
אפילו בגזל.<BR>
<FONT SIZE="-1">(ספורנו במדבר טו, לט)</FONT><BR>
<BR>
נפש האדם וכוחותיה נבראו באורח ישר, וטבע הלב נוטה<BR>
אל הטוב, רק שהאדם מקלקל את טבעו ומעלה על לבו<BR>
ציורים רעים. ועל-כן לא יכול לומר: "ולא תלכו אחרי<BR>
לבבכם, שאם היה הולך כפי מה שדרכי הלב סלולות בטבע<BR>
יצירתו, היו רדכיו טובים וישרים.<BR>
<FONT SIZE="-1">(המלבי"ם על במדבר ט"ו, לט)</FONT><BR>

<hR>

<H3>"על תורה ו"מוסר טבעי</H3>BR>
המוסר בטבעיותו, בכל עומק הודו וכוחו האיתן, מוכרח<BR>
להקבע בנפש ויהיה מצע לאותן ההשפעות הגדולות הבאות<BR>
מכוחה של תורה. כל דבר של תורה צריך דרך ארץ<BR>
שיוקדם לו. אם הוא עניין שהשכל והיושר הטבעי מסכים<BR>
לו, צריך לעבור בדרך הישר, בנטית הלב והסכמת הרצון<BR>
הטהור המוטבע באדם. התורה ניתנה לישראל כדי ששערי<BR>
אורה יותר בהירים, יותר רחבים, יותר קדושים, מכל<BR>
שערי האורה של הבינה הטבעית ושל רוח המוסר הטבעית<BR>
אשר לאדם - יפתחו לנו, ועל ידינו לכל העולם כולו.<BR>
<BR>
<FONT SIZE="-1">(מתוך "אורת התורה" לראי"ה קוק זצ"ל, ס"ט-עא )</FONT><BR>

<hR>

<H4>...אדם נוטה לחטוא בעיקר לא בשעת תפילתו</H4>
והנה מצוה על כל מי שיש לו בגד בארבע כנפים, שיתכסה<BR>
בו ביום תמיד ולא יסירנו מעליו למען יזכרו.<BR>
והמתפללים בטלית בשעת התפלה יעשו זה בעבור שיקראו<BR>
בקריאת שמע "והיה לכם לציצית, ועשו להם ציצית" רק<BR>
לפי דעתי, יותר הוא חייב להתעטף בציצית בשאר השעות<BR>
משעת התפלה למען יזכור ולא ישגה ולא יעשה עבירה<BR>
בכל שעה, כי בשעת התפלה לא יעשה עבירה.<BR>
)אבן עזרא במדבר טו, לט(<BR>
</DIV>













<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ואתחנן</FONT><BR>
<FONT SIZE=+4 color="Navy">שבת נחמו</FONT><BR>
<FONT SIZE="3" COLOR="navy">גליון מס' 147 תש"ס</FONT><BR>

 </p>

<P ALIGN="RIGHT">
<B>    (ואתחנן אל ה ' בעת ההוא לאמר. )דברים  ג, כג</B></P>

<h3 ALIGN="RIGHT">
"שערי רחמים אינם ננעלים"                       </h3>
<P ALIGN="RIGHT">
בשעה שנכנס משה לנחלת בני ראובן ובני גד, שמח    <BR>
ואמר: דומה אני שהותר לי נדרי  - התחיל שופך     <BR>
תנחומים  לפני  המלך . משל  למה הדבר דומה?  למלך <BR>
בשר ודם שגזר  על  בנו  שלא  יכנס  לפתח  פלטרין <BR>
שלו, נכנס לשער  והוא  אחריו,  לטרקלין הוא אחריו.<BR>
כיון שבא ליכנס לקיטון, אמר לו: בני, מכאן ואילך <BR>
אתה אסור. כך בשעה  שנכנס  משה  לנחלת בני גד ובני<BR>
ראובן שמח ואמר:   דומה   אני   שהותר   לי  נדרי,<BR>
 התחיל  שופך תחנונים  לפני  המקום.  והלא  דברים <BR>
קל וחומר:  ומה  אם משה  חכם  גדול  אב  החכמים  <BR>
ואב  הנביאים, אע"פ שיודע  שנגזרה עליו גזירה, לא<BR>
מנע עצמו מן הרחמים קל וחומר  לשאר  בני אדם ,   <BR>
שנאמר: 'ואתחנן אל ה'' )דברים ג'(  - במיני      <BR>
תחנונים   .                                    <BR>
<FONT SIZE="-1">                        (סיפרי  בלק פיסקא קלד) </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
לעיני העמים                                    </h2>
<h3 ALIGN="RIGHT">
אריאל רטהאוז                                   </h3>

<P ALIGN="RIGHT">
להבדיל מדבריו של בלעם בן בעור בברכתו לישראל,   <BR>
"הן עם לבדד ישכן ובגוים לא יתחשב" )במדבר כג,  <BR>
ט(, בפרשת "ואתחנן" פונה משה רבנו לבני-עמו בנימה<BR>
אחרת לגמרי: "ושמרתם ועשיתם, כי הוא חכמתכם     <BR>
ובינתכם לעיני העמים, אשר ישמעון את כל החוקים   <BR>
האלה ואמרו: רק עם חכם ונבון הגוי הגדול הזה"    <BR>
)דברים ד, ו(.                                  </P>
<P ALIGN="RIGHT">
לא פלא שפסוק זה - העוסק ביחסם של הגויים אל     <BR>
התורה - מופיע דווקא בפרשת "ואתחנן", פרשה שמוזכרת<BR>
בה הברית שכרת ה' עם ישראל בחורב, והמשמיעה שוב  <BR>
באוזנינו את נוסח עשרת הדיברות: שכן הברית הזו, אף<BR>
שהיתה  ברית עם ישראל, ודאי לא יכלה להיכרת מתוך <BR>
התעלמות מן העולם ובלי שיתקיים איזשהו שיח-ושיג עם<BR>
שאר העמים, ולו גם סמוי ונרמז בלבד. התורה היא   <BR>
יסוד העולם, ולכן העולם כולו יש לו נגיעה בה.    </P>
<P ALIGN="RIGHT">
חז"ל הדגישו את ההקשר האוניברסלי, ולאו-דווקא    <BR>
"העברי", של מתן-תורה. נאמר ב"ספרי" שהקדוש ברוך <BR>
הוא נגלה "לא בלשון אחד אלא בארבע לשונות" )עברית,<BR>
רומית, ערבית וארמית(, וכן נאמר שם ש"כשנגלה המקום<BR>
ליתן תורה לישראל, לא על ישראל בלבד הוא נגלה אלא<BR>
על כל האומות": אך כזכור, אף-על-פי ש"לא היתה אומה<BR>
באומות שלא הלך ודיבר ודפק על פתחה",  העדיפו כל <BR>
האומות לדחות את התורה, כל אחת משיקוליה שלה )פרשת<BR>
"וזאת הברכה", ב(.                              </P>
<P ALIGN="RIGHT">
מדרש אחרון זה הוא אולי הנודע ביותר בסדרת       <BR>
המדרשים "הכלל-אנושיים" האלה על מתן-תורה, ומסקנתו<BR>
הפסימית של הדרשן )בסופו של דבר כל הגויים דוחים <BR>
את התורה( הרגילה אותנו לחשוב שהעמדה            <BR>
האוניברסליסטית, בעיני חז"ל, היא רק חלום או     <BR>
אוטופיה )ובעצם דבר לא רצוי(, ולאמיתו של דבר קבלת<BR>
התורה )להבדיל ממה שאנו יכולים להגדיר "הצעת     <BR>
התורה"(  היא עניין לעם ישראל בלבד. אולם למעשה לא<BR>
חסרים מקורות מדרשיים המציגים את ההיבט האוניברסלי<BR>
של מתן-תורה מזווית-ראייה שונה בהחלט, אופטימית  <BR>
הרבה יותר, והרבה יותר פתוחה לאפשרות של דו-שיח  <BR>
ממשי עם אומות העולם. הנה למשל מאמר המובא בתלמוד<BR>
הבבלי בשם האמורא עולא:                         </P>
<P ALIGN="RIGHT">
"בשעה שאמר הקדוש ברוך הוא 'אנוכי' ו'לא יהיה    <BR>
לך', אמרו אומות העולם: לכבוד עצמו הוא דורש. כיון<BR>
שאמר 'כבד את אביך ואת אמך', חזרו והודו למאמרות <BR>
הראשונות" )קידושין לא, ע"ב(.                   </P>

<P ALIGN="RIGHT">
 כמה הערות יש להעיר על מאמר זה: ראשית, להבדיל  <BR>
מהסיפור על "הצעת התורה", המוזכר לעיל, כאן הגויים<BR>
עצמם מתייחסים מיוזמתם למתן-תורה ומרגישים שיש להם<BR>
זכות לומר דבר-מה בנידון; שנית, להבדיל מהסיפור  <BR>
ההוא, האומות  מקבלות בסופו של דבר גם את הדיברות<BR>
הראשונים )וכנראה את עשרת הדיברות בכלל(. שלישית,<BR>
הדיבר "כבד את אביך ואת אמך" הוא המביא את האומות<BR>
לידי אותה הודאה והכרה בה', הווי אומר: יש דרך   <BR>
נוספת, חוץ מדרכם של בני ישראל שאמרו בלי היסוס  <BR>
"נעשה ונשמע", להתחבר אל התורה. דרך זו היא דרכו <BR>
של המוסר הטבעי המשותף לכל בני-האדם: הרי מצוות  <BR>
"כיבוד-אב-ואם" היא מצווה אוניברסלית, המקוימת,  <BR>
כמדומה, בכל תרבות אנושית מאז ראשית הציוויליזציה,<BR>
סמל מובהק למחויבות שהמין האנושי כולו נוהג לקבל <BR>
עליו. התורה לא באה אפוא לבטל את המוסר הטבעי של <BR>
בני-האדם, אלא להשלימו ולהיבנות עליו, והגויים   <BR>
ההולכים בדרך זו מתקרבים לתורת ה' ולאמונת ישראל.</P>
<P ALIGN="RIGHT">
 נראה שלשתי דרכים אלה של קבלת התורה רומז סיפור <BR>
שהגמרא מביאה מיד לאחר המאמר שניתחנו זה עתה,    <BR>
הסיפור הנודע על קיום מצוות "כיבוד-אב-ואם" בידי <BR>
גוי אשקלוני אחד, דמא בן נתינה. וזו לשון המדרש: <BR>
"שאלו את רבי אליעזר: עד היכן כיבוד-אב-ואם? אמר <BR>
להם: צאו וראו מה עשה נכרי אחד לאביו באשקלון,   <BR>
ודמא בן נתינה שמו. פעם אחת בקשו ממנו חכמים אבנים<BR>
לאפוד בששים רבוא שכר והיה מפתח מונח תחת מראשותיו<BR>
של אביו ולא ציערו. לשנה האחרת נתן לו הקב"ה שכרו,<BR>
שנולדה לו פרה אדומה בעדרו, ונכנסו חכמי ישראל   <BR>
אצלו. אמר להם: יודע אני בכם, שאם אני מבקש מכם  <BR>
מכל ממון שבעולם אתם נותנים לי, אלא אין אני מבקש<BR>
מכם אלא אותו ממון שהפסדתי בשביל כבוד אבא"      <BR>
)קידושין, שם(.                                 </P>
<P ALIGN="RIGHT">
 ר' מנחם מנדל מקוצק הסביר בדרך חריפה ומעניינת  <BR>
את הקושי הפרשני העיקרי שבמדרש זה - את העניין   <BR>
הסתום, לכאורה, של נתינת השכר באמצעות פרה אדומה.<BR>
הוא מעיר על הסיפור הערות אלה: "מפני מה נתן הקב"ה<BR>
לאותו עכו"ם, בתמורה לכיבוד אב-ואם שקיים, פרה   <BR>
אדומה דווקא? אלא, בשעה שעכו"ם זה הפסיד הרבה    <BR>
מעות, בגלל רצונו לקיים מצות כיבוד-אב, נעשה קטרוג<BR>
גדול בשמים, אשר גוי זה  מחבב את המצוות יותר    <BR>
מישראל. לכן סיבבו מן השמים שתוולד פרה אדומה    <BR>
בעדרו, ומכיוון שאי-אפשר היה להשיג פרה אדומה    <BR>
ממקום אחר, ובני ישראל היו נאלצים לשלם לו סכום  <BR>
עצום מאד, שכלל גם מה שהפסיד, כתוצאה מקיום המצווה<BR>
של כיבוד-אב. בזה, סר הקטרוג מעל ישראל, כי הראו <BR>
בזאת שבני ישראל מחבבין את המצוות הרבה יותר מנכרי<BR>
זה. לפי שנכרי זה הפסיד כסף עבור מצווה שכלית    <BR>
שקיים, שלא לעורר אביו מהשינה. ואילו ישראל שילמו<BR>
סכום עצום עבור מצווה  שאין לה שום הסבר שכלי, אלא<BR>
חוקה בלי טעם ושכל"                             </P>
<P ALIGN="RIGHT">
 ) מובא ע"פ יש"י חסידה, "ביאורי החסידות לש"ס", <BR>
ירושלים תשל"ה, עמ' תיא( .                      </P>
<P ALIGN="RIGHT">
  ר' מנחם מנדל מבחין אפוא בבירור, בפרשו את     <BR>
האגדה התלמודית, בין "כיבוד-אב" כסמל למצוות     <BR>
אוניברסליות, שיסודן באופיו הרציונלי של האדם    <BR>
)"מצוות שכליות", במונח שאול מן הפילוסופיה      <BR>
היהודית של ימי-הביניים(, לבין "פרה אדומה" כסמל <BR>
למצוות שמקורן מן הצו האלוהי בלבד ועל ישראל לקבלן<BR>
כגזרות המלך, כ"חוקה בלי טעם ושכל" )מה שהוגדר   <BR>
בפילוסופיה הביניימית "מצוות שמעיות"(. והוא מדגיש<BR>
את עליונותן של המצוות ה"שמעיות" על פני המצוות  <BR>
ה"שכליות", דווקא משום שבראשונות מקבל האדם את   <BR>
רצון האל ללא כל סיוע של הבנתו הרציונלית: האדם, <BR>
אם אפשר להתבטא כך, מתעלה דרכן מעל לשכלו, במעשה <BR>
של מסירות-נפש מוחלט.                           </P>
<P ALIGN="RIGHT">
ואם זאת, ר' מנחם מנדל מקוצק גם אומר כאן שבתחום <BR>
המצוות ה"שכליות" )קרי: המוסריות והכלל-אנושיות( <BR>
יש ליהודים מתחרים של ממש בין הגויים, ושלפעמים  <BR>
הללו "מחבבים את המצוות יותר מישראל", והדבר גורם<BR>
ל"קטרוג" )כלומר, לטענות( כלפי ישראל. אם נחדד עוד<BR>
את קו-המחשבה המסתמן בסיפור התלמודי ובדברי      <BR>
הפרשנות גם-יחד, נוכל לומר שדווקא המצוות        <BR>
ה"שכליות" האלה, שאף הגויים קיבלו עליהם על סמך  <BR>
המוסר הרציונלי הטבעי, מהוות את אבן-הבוחן הראשוני<BR>
לדבקותם של ישראל בתורה. שהרי, "פרה אדומה" היא  <BR>
מצווה שנועדה רק לנו ואין מי שיוכיח לנו שהוא    <BR>
מסוגל להדר בה יותר ממנו; אך בכל הנוגע למצוות   <BR>
"כיבוד-אב", לא חסרים עובדי עבודה זרה שיכולים   <BR>
ללמד אותנו פרק בהלכותיה, ועלינו להוכיח את עצמנו.</P>
<P ALIGN="RIGHT">
    המכנה המשותף של המוסר האנושי הטבעי יוצר    <BR>
אם-כן קרבה, התמודדות ומחויבות-יתר להסיר את     <BR>
"הקטרוג", להוכיח שאכן עם ישראל מסוגל להגשים    <BR>
בקרבו אידיאל של יחסי אנוש מבוססים על צדק וכבוד <BR>
לזולת.  רק אם נדע לעמוד באתגר הזה נוכל להרגיש  <BR>
שקיימנו את התורה כדבריו של משה, ושהצלחנו להפוך <BR>
את תורתנו לחכמה ובינה "לעיני העמים".           </P>
<P ALIGN="RIGHT">
<FONT SIZE="-1">         ד"ר אריאל רטהאוז הוא חוקר ספרות ומתרגם</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
סכנת 'עבודה זרה' גדולה יותר אצל תלמידי חכמים   </h3>
<P ALIGN="RIGHT">
...שמזהיר לתלמידי חכמים העוסקים בחוקים ובמשפטים  <BR>
בייחוד, "רק השמר לך ושמור נפשך מאד", ומבואר מזה<BR>
שהתלמיד חכם היה עלול לבוא גם להשחתת עבודה זרה  <BR>
יותר משארי אנשים, וכאשר באמת כן היה, דראשי     <BR>
המביאים עבודה זרה ומחטיאים לכל ישראל היו ירבעם <BR>
אחאב ומנשה שהיו תלמידי חכמים גדולים כפי שנאמר  <BR>
בפרק חלק. ובקינות אמר המקונן "ראה ה' את עניי כי<BR>
הגדיל אויב" )איכה א, ט(, וביארנו להלן )כח, נט( <BR>
בשם המדרש שהכוונה בתלמידי חכמים שלט היצר הרע   <BR>
ביותר, והדעת נותנת על כך באשר שתלמיד חכם בחכמתו<BR>
מוצא דרכים להורות היתר ולהפך דברי אלהים חיים   <BR>
לדעתו, ומטעה את הדעת אשר עוד הוא מצוה.         <BR>

<FONT SIZE="-1">               (העמק דבר" לנצי"ב דברים ד, יד") </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
הארץ ניתנה לנו בתנאי שנהיה ראויים לה           </h3>
<P ALIGN="RIGHT">
'ובאתם   וירשתם':   שלא  תאמרו  כבר  נאמר      <BR>
'לאלה תחלק הארץ' - לנו נתנה הארץ, בין זכאין בין<BR>
חייבין, אל תאמרו  כך,  שהרי  אין  כניסתכם  בארץ <BR>
תלויה אלא בזכות  שתשמעו  אל  החקים  ואל        <BR>
המשפטים,  כמו שמפרש והולך. )חזקוני דברים ד, א( </P>
<P ALIGN="RIGHT">
...  ואשר אמר להם משה תמיד,  'למען ייטב לך',     <BR>
'ולמען תאריך ימים' )לעיל  ד  מ(  'ולמען תחיו   <BR>
ובאתם וירשתם את הארץ' )לעיל  ד א(,  יזהירם ביראה<BR>
על דרך התוכחות,  לומר שאם יחטאו, לא יירשו את   <BR>
הארץ או לא יאריכו ימים עליה...)רמב"ן דברים  ו , ה(</P>
<P ALIGN="RIGHT">
...וגמר  אומר  'למען  תחיו ובאתם וירשתם את הארץ',<BR>
 ולא  יקרה  לכם  כאשר  קרה  לי,   שאינני  עובר <BR>
את  הירדן,   וגמר אומר לא תוסיפו,  להזהירם שלא <BR>
יארע  להם  כדרך  שאירע  לו,  על דרך מה שאמרו   <BR>
בברייתא  )תורת  כהנים  אחרי,  עי' רש"י ויקרא טז<BR>
א( היה רבי  אלעזר  מושלו  לרופא שנכנס אצל חולה <BR>
וכו',  ואחד  אמר  לו  אל  תאכל צונן ואל תשכב   <BR>
וכו' שלא תמות  כדרך שמת פלוני זה זרזו יותר מן  <BR>
הראשון, עד כאן. ) אור החיים דברים  ד, א(       </P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"ואל תהיו כעבדים המשמשים את הרב על מנת לקבל    <BR>
פרס"                                           </h4>
<P ALIGN="RIGHT">
'לא  תנסו  את  ה'  אלהיכם':    פירוש  כאשר     <BR>
נסיתם    במסה,   שלא  תאמר,  אם יש ה' בקרבנו   <BR>
לעשות לנו    נסים, או שנצליח בהיותנו עובדים    <BR>
לפניו ונשבע לחם    ונהיה טובים, נשמור תורתו, כי<BR>
הכוונה שם כך היתה,    שאם  יראו  שהשם  יתן  להם <BR>
מים  בנס מאתו ילכו    אחריו  במדבר,   ואם לא   <BR>
יעזבוהו,  ונחשב להם לעון    גדול,   כי  אחרי   <BR>
שנתאמת אצלם באותות ובמופתים    כי  משה  נביא   <BR>
השם ודבר ה' בפיהו אמת,  אין ראוי    לעשות עוד  <BR>
שום דבר לנסיון, והעושה כן איננו מנסה    הנביא  <BR>
רק  השם  יתברך  הוא  מנסה  לדעת  היד  ה'       <BR>
תקצר, ולכך אסר לדורות לנסות התורה או הנביאים,   <BR>
כי  אין  ראוי  לעבוד השם על דרך הסתפק או שאלת   <BR>
מופת  ונסיון,   כי  אין  רצון  השם לעשות נסים  <BR>
לכל    אדם  ובכל עת,  ואין ראוי לעבדו על מנת   <BR>
לקבל פרס,    אלא  אולי  ימצא בעבודתו ולכתו בדרכי<BR>
התורה צער    ואסון  וראוי  שיקבל  הכל במשפט צדק,<BR>
 ולא כאשר    אמרו  אוילי  עמנו  )מלאכי  ג יד(  <BR>
'וכי הלכנו קדורנית    מפני ה''. )רמב"ן דברים  ו,<BR>
טז(                                            </P>








<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בחוקותי</FONT><BR>
<FONT SIZE=+3 color="Navy">יום ירושלים</FONT><BR>
<FONT SIZE="3" COLOR="navy">גליון מס' 136 תש"ס</FONT><BR>

 </p>

<P ALIGN="RIGHT">
<B>  ונתתי  שלום  בארץ  ושכבתם  ואין  מחריד והשבתי<BR>
חיה רעה מן הארץ וחרב לא תעבר בארצכם. )ויקרא  כו,<BR>
ו(                                             </B></P>

<P ALIGN="RIGHT">
'ונתתי  שלום  בארץ': מוסיף הכתוב לבאר האיך תשבו<BR>
בטח, שהרי אף על גב שלא יהיו נצרכים לצאת מהארץ  <BR>
בשביל פרנסה, מכל מקום אין בזה ראיה שלא יהיו    <BR>
נצרכים להתהלך ממקום למקום  בשביל שמירת הארץ, על<BR>
זה אמר הכתוב דלא בשביל מלחמת התושבים עצמם, שיהיה<BR>
שלום בארץ, ולא בשביל מלחמת אומות העולם...        </P>
<P ALIGN="RIGHT">
'וחרב לא תעבר בארצכם': לא תהיו רגילים להשתמש   <BR>
בחרב. )"העמק דבר" לנצי"ב מוולוז'ין (           </P>

<P ALIGN="RIGHT">
אל השלום החברתי יתווסף השלום המדיני: כל מאורעות<BR>
המלחמה שמחוץ לארצכם - אפילו יהיו קרובים        <BR>
לגבולותיכם - לא יהיו נוגעים בכם. )פירוש הרש"ר  <BR>
הירש שם, שם(                                   </P>
<P ALIGN="RIGHT"><HR WIDTH="95%" ALIGN=CENTER>

</P>

<h2 ALIGN="RIGHT">
תיירים בירושלים                                </h2>
<h3 ALIGN="RIGHT">
יונתן בן-דב                                    </h3>

<P ALIGN="RIGHT">
<I>  בהפטרת השבוע מביע הנביא ירמיהו את הערצתו לעיר<BR>
ירושלים ולמקדש, שבו לא שירת, אולם את שעריו פקד <BR>
פעמים רבות בימי חייו: "כסא כבוד, מרום מראשון   <BR>
מקום מקדשנו" )ירמיהו יז, יב(. אכן, הצהרות אהבה <BR>
לירושלים מרובות הן במקרא. "יפה נוף, משוש כל    <BR>
הארץ, הר ציון, ירכתי צפון, קרית מלך רב". הכל   <BR>
מכירים את מזמור מ"ח בספר תהלים, המהלל את ירושלים<BR>
ואת הא-ל היושב בה כאחד, וממנו לקוחות מילות שבח <BR>
אלה. אך ספק אם תוך כדי המלמול החפוז של מזמור זה<BR>
כשיר של יום שני, אנו עומדים על העושר הספרותי   <BR>
והרעיוני הטמון בו. עניין אחד קטן יעמוד במוקד   <BR>
עיוננו, לקראת יום ירושלים הממשמש ובא.          </I></P>
<P ALIGN="RIGHT">
</P>
<P ALIGN="RIGHT">
לבד מפסוקי השבח, הממסגרים כל אחד משני בתי השיר <BR>
במזמור, מוסר כל בית תיאור של  קבוצת מבקרים     <BR>
בירושלים, בסך הכל שתי קבוצות. הקבוצה הראשונה היא<BR>
קבוצת מלכים: "כי הנה המלכים נועדו/ עברו יחדו;  <BR>
המה ראו כן/ תמהו נבהלו נחפזו; רעדה אחזתם שם/ חיל<BR>
כיולדה; ברוח קדים תשבר אניות תרשיש". לעומתה באה<BR>
קבוצה שניה, של עולי רגל הבאים לצפות בנפלאותיה של<BR>
ירושלים: "סבו ציון והקיפוה/ ספרו מגדליה; שיתו  <BR>
לבכם לחילה/ פסגו ארמנותיה / למען תספרו לדור    <BR>
אחרון".                                        </P>
<P ALIGN="RIGHT">
שני תיאורי הביקור מתייחדים בראש ובראשונה       <BR>
בפעלתנות המרובה שבהם. כמו כל מבקר בעיר זרה, אין<BR>
המבקרים מתירים לעצמם לשבת באפס מעשה ולהרהר. זכות<BR>
זו שמורה לבני העיר, המכירים כבר את עירם לפרטיה,<BR>
והם מעידים על עצמם "דימינו )=הרהרנו(, אלוקים,  <BR>
)על( חסדך, בקרב היכלך". לעומתם, שני סוגי המבקרים<BR>
מתרוצצים בכל פינות העיר בתזזית של פעלים הרודפים<BR>
זה את זה, על רקע המיעוט היחסי בשימוש בפעלים בשאר<BR>
חלקי המזמור.                                   </P>
<P ALIGN="RIGHT">
על הקבוצה הראשונה אנו אומרים שהם באים לכבוש את <BR>
העיר. זה ברור, הלא הם מלכים בעלי כוונת זדון.   <BR>
אולם גם ללא כוונת זדון ברורה אפשר לבצע כיבוש. גם<BR>
כיום, בימי הקיץ, כשירושלים מלאה בתיירים, אנו   <BR>
אומרים שהם 'כבשו' אותה. ובאמת, יש משהו בתאוותו <BR>
של האדם המודרני לתור ערים זרות )וזהו אל נכון דחף<BR>
מודרני מובהק( שמזכיר את תאוות הכיבוש: לקחת את  <BR>
המקום הזר והמנוכר ולהכניס אותו תחת הכנפיים     <BR>
המוכרות, הקרובות אצל עצמך, של תודעתך העצמית. די<BR>
אם נזכיר בהקשר זה את מעשי הכיבוש של נפוליון    <BR>
במצרים ובארץ ישראל: נפוליון הלך באלכסנדריה, בעכו<BR>
וביפו, כתייר מפונק שאיננו מוכן להניח רגלו בעיר <BR>
מבלי שתקבל אותו בברכה, היינו שתסור למרותו.     </P>
<P ALIGN="RIGHT">
ובכל זאת אנו מבדילים בין כובש ממש ובין תייר,   <BR>
והדבר תלוי באופן ההתהלכות בעיר. עניין זה בא לידי<BR>
ביטוי אומנותי במזמור. מה מבחין בין המלכים ובין <BR>
עולי הרגל? תנועתם של המלכים, שהיא כאמור פעלתנית<BR>
מאד, היא נמרצת. תחילה "נועדו עברו"; אחר-כך,    <BR>
משהגיעו לעיר,                                  </P>
<P ALIGN="RIGHT">
ראו"; ומיד בהמשך "תמהו נבהלו נחפזו". זה גורלו  <BR>
של מי שבא לעיר ככובש, במרץ ובהחלטיות של כובש.  <BR>
למעשה, תנועתם של המלכים היא תנועה ליניארית, בקו<BR>
ישר, תחילה פנימה ואחר-כך החוצה. לא היה להם עניין<BR>
בעיר ובמה שיש בה. זה דינו של מי שבא "לעבור" בעיר<BR>
בקו ישר: מי שנכנס אליה כך, סופו שיוצא בבושת    <BR>
פנים.                                          </P>
<P ALIGN="RIGHT">
לעומת זאת, המפתח להבנת תנועתם של עולי הרגל טמון<BR>
בציוויים "סבו... הקיפוה". התיירים סובבים בעיר,<BR>
ושמא סובבים את העיר, בתנועה מעגלית. הם כמעט    <BR>
ואינם חודרים לתוכה. התנועה המעגלית בירושלים,   <BR>
להבדיל מן התנועה סביב חומת יריחו, גורמת לחיזוק <BR>
העיר ולביצורה. התיירים מוסיפים לעיר חומה נוספת <BR>
על חומותיה, חומה אנושית של מעריצים. כך יודע    <BR>
לעשות גם ה' בעצמו: "ירושלים - הרים סביב לה / וה'<BR>
סביב לעמו מעתה ועד עולם" )תהלים קכה, ב(. כפי שה'<BR>
מגן על ירושלים כחומה סביב, גם המבקרים בירושלים <BR>
מהווים לה חומה. ועוד אומר הנביא בן ירושלים:    <BR>
"כצפרים עפות - כן יגן ה' צבאות על ירושלים"     <BR>
)ישעיהו לא, ה(.                                </P>
<P ALIGN="RIGHT">
כאשר נבקר בירושלים, נהיה גם אנחנו "כצפורים     <BR>
עפות" ולא כמלכים מן הנכר. ואולי נהיה כולנו כבני<BR>
העיר, המדמים את חסדו של ה' בקרב היכלו.         </P>

<P ALIGN="RIGHT">
<FONT SIZE="-1"> יונתן בן-דב לומד בחוג למקרא באוניברסיטה העברית<BR>
בירושלים                                       </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קוראים כותבים                                  </h3>

<P ALIGN="RIGHT">
דב ברק מירושלים שלח לנו את הרשימה הבאה המתייחסת<BR>
ליום ירושלים. רשימה זו, שפורסמה לפני 3 שנים,   <BR>
בוודאי מעוררת מחשבה לגבי משמעותו של היום       <BR>
וקוראינו מוזמנים להגיב אליה:                   </P>

<h3 ALIGN="RIGHT">
מחשבות על ירושלים - ועל היום המוקדש לה         </h3>

<P ALIGN="RIGHT">
יום ירושלים הוא יום שבו מציינים את כיבוש       <BR>
ירושלים במלחמת ששת הימים. כיבוש זה שני פנים לו:<BR>
הפן הצבאי )שבו גבר צה"ל על צבא הלגיון משום שהיה<BR>
חזק ממנו(, והפן הנסי: שדבר זה התאפשר תודות     <BR>
להשגחה העליונה. יש הרואים בניצחון זה את ההתגלות<BR>
האלוהית בתקופתנו. ביום זה נהוג להלל ולפאר הן את<BR>
ירושלים והן את עצמנו ש'קיימנו והגיענו לזמן הזה'.</P>
<P ALIGN="RIGHT">
מאחר ואנו עומדים שלושים שנה לאחר אותה מלחמה ,  <BR>
גם אם לא הועם שגב הניצחון, הרי יש צורך לתת את  <BR>
הדעת גם על ההקשרים האחרים של ירושלים.          </P>
<P ALIGN="RIGHT">
למושג ירושלים מספר היבטים :                    </P>
<P ALIGN="RIGHT">
א. ירושלים המטפורית - ירושלים של מעלה, המהווה  <BR>
סמל, מעל למקום ולזמן, מעל לכאן ועכשיו.         </P>
<P ALIGN="RIGHT">
ב. ירושלים כעיר בינלאומית - ששלושת הדתות       <BR>
המונותיאיסטיות טוענות לחזקה עליה )לכולן מקומות <BR>
קדושים בה(                                     </P>
<P ALIGN="RIGHT">
ג. ירושלים כנושא מדיני - הנתון במאבק פוליטי )לא<BR>
היה צורך לחוקק את חוק ירושלים לולא היה מאבק    <BR>
פוליטי(                                        </P>
<P ALIGN="RIGHT">
ד. ואחרון אחרון )לו תמיד כל כך חביב: ארנונה,   <BR>
מסים וכו'( העיר המוניציפאלית.                  </P>
<P ALIGN="RIGHT">
אחת הבעיות הקשות היא בערבוב שנעשה בין התחומים  <BR>
הללו שאין ביניהם דבר משותף לבד השם "ירושלים".  <BR>
ממה נפשך - האם התכוון המשורר )רבי יהודה הלוי(  <BR>
במילות שירו המפורסם "יפה נוף, משוש תבל, קרית מלך<BR>
רב" לירושלים תחת הנהגתו של ראש העיר מר אהוד    <BR>
אולמרט? האם לכך כיוונה נעמי שמר בביטוי "ירושלים<BR>
לש זהב"? האם האהבה והקשר של יהודי הגלות, לאורך <BR>
מאות בשנים, באומרם "לשנה הבאה בירושלים" היה חלש<BR>
יותר מאשר יחסם של חלק מתושבי ירושלים העיר      <BR>
דהאידנא  )הנוכחיים(, שחלקם מטמאים את העיר      <BR>
בהתנהגותם הנלוזה?                              </P>
<P ALIGN="RIGHT">
מה בדיוק אנו חוגגים ביום זה? האם מדובר בקדושה  <BR>
או בכוח )צבאי? כלכלי? פוליטי?( האם שלטון       <BR>
וריבונות הם קדושים מעצם טבעם, או שיש צורך      <BR>
בפעילות מקדשת כלשהי? מה משמעות "ירושלים לנצח"? <BR>
האם לפני הקמת המדינה ולפני מלחמת ששת הימים     <BR>
ירושלים לא הייתה "לנצח"? האם הנצח נשען על      <BR>
ריבונות? ועוד עולה שאלה קשה: מי מאיים יותר על  <BR>
קדושת ירושלים - אוכלוסיית העיר הערבית, או,     <BR>
הפיתוח המואץ ההורס את כל אותו 'יפה נוף' לשם    <BR>
גריפת רווחים? 'ועוד כהנה וכהנה ויותר מזה דברים <BR>
שאין הנייר סובל )בקושי הדעת(                   </P>
<P ALIGN="RIGHT">
לכן, בבואנו לחגוג את ריבונותנו הארצית )הקיומית <BR>
קונקרטית( יש לתת את הדעת עד כמה מסייעת ריבונות <BR>
זו )כפי השיא מבוצעת הן על-ידי שליטיה והן על-ידי<BR>
נתיניה( להרמת קרנה של ירושלים כעיר כשל הפיות   <BR>
פונים אליה בתקווה לגלות אור, ועד כמה משמשת     <BR>
ירושלים כקרדום לחפור בו אינטרסים הרחוקים מהמושג<BR>
של ירושלים בבחינת 'טבורו של עולם' ת"ק על ת"ק   <BR>
פרסה.                                          </P>
<P ALIGN="RIGHT">
ובלי נימה אופטימית הרי אי אפשר; מי ייתן והעיר  <BR>
שחוברה לה יחדיו תסייע בידי תושביה שיתחברו להם  <BR>
יחדיו )קודם יהודים עם יהודים ורק אחר-כך שני    <BR>
הלאומים( - כמו שאומרים במקומותינו: בעזרת ה'    <BR>
)ובתרגום לתושבי העיר שאינם יודעים עברית:       <BR>
אינשאללה(                                      </P>
<P ALIGN="RIGHT">
חג שמח!                                        </P>


<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"זכות אבות וברית אבות"                         </h3>
<P ALIGN="RIGHT">
...אחרי ההתראה על החורבן ועל הגולה נאמר: "וזכרתי <BR>
את-בריתי יעקוב, ואף את יצחק ואף את בריתי אברהם <BR>
אזכר והארץ אזכר." וגם על הגלות נאמר: "ואף  גם <BR>
זאת  בהיותם  בארץ  איביהם לא מאסתים ולא  געלתים <BR>
לכלתם  להפר  בריתי אתם כי אני ה אלהיהם. וזכרתי <BR>
להם ברית  ראשנים אשר הוצאתי אתם מארץ מצרים לעיני<BR>
הגוים להית להם לאלהים אני ה'."                 </P>
<P ALIGN="RIGHT">
הפסוקים האלה, המרשימים ביותר, אשר בהם נתלו     <BR>
דורות ודורות מעם ישראל, נשים לבנו מה אמרו בהם: <BR>
אמור שה' זוכר את הברית, ולא נאמרה מילה וחצי-מילה<BR>
על מה שיארע. הברית זכורה בתודעת ה' "זוכר הברית".<BR>
והפסוקים האלה מקובלים בתודעה האמונית הרווחת    <BR>
והעממית כהיתלות בזכות אבות: "וזכרתי את-בריתי   <BR>
יעקוב ואף את בריתי יצחק ואף את בריתי אברהם אזכר<BR>
והארץ אזכר" - יש לנו זכות אבות.                </P>
<P ALIGN="RIGHT">
אבל כל הנתלים בזה מתעלמים מכך שחכמינו, שידעו   <BR>
חומש וידעו את כל הפסוקים האלה, דנים בשאלה:     <BR>
"מאמתי תמה זכות אבות"?...ודעת גדולי האמוראים היא,<BR>
שזכות אבות תמה מכבר. בזכות אבות השגנו את הארץ  <BR>
הזאת, ובעוונותינו הפסדנו אותה...גם בתוספות מקבלים<BR>
כעובדה פשוטה: אין עוד זכות אבות. אלא שאחד מגדולי<BR>
בעלי התוספות, רבנו תם, מציין, שאם זכות אבות בטלה<BR>
- ברית אבות לא בטלה, ועליה מעיד הכתוב שהיא קיימת<BR>
ועומדת.                                        </P>
<P ALIGN="RIGHT">
את המושג ברית אפשר לפרש בשני כיוונים. אם בפרשת <BR>
"נח", אחרי המבול ה' כורת ברית שלא יחזור המבול, <BR>
והקשת היא אות הברית, הסימן שסדרי הטבע לא ישתנו -<BR>
הרי ברור שבמקרה זה הברית היא הבטחה אלהית. הטבע <BR>
עצמו אינו מחויב לשום דבר ואיננו יכול להתחייב   <BR>
לשום דבר.                                      </P>
<P ALIGN="RIGHT">
אבל יש ברית שהיא עניין דו-צדדי, ששני צדדים     <BR>
מתחייבים זה לזה במשהו, ואנחנו מבינים שרבנו תם  <BR>
מבין את מושג הברית במובן השני הזה. ברית בין    <BR>
ישראל ואלהיו, או שמא נאמר בין אלהי ישראל ועמו, <BR>
קיימת ועומדת משום שהצד האחד הוא זוכר הברית. אבל<BR>
אם הברית מקוימת, תלוי גם בצד השני...ובעל-ברית השני<BR>
זה אנחנו.                                      </P>
<P ALIGN="RIGHT">
<FONT SIZE="-1">     מתוך "הערות לפרשיות השבוע" לפרופ' ישעיהו) <BR>
ליבוביץ ז"ל עמ' 84(                            </FONT></P>


<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT"><B>
ברכותינו הלבביות                               <BR>

 לפרופ' אסא כשר )אוניברסיטת תל-אביב(           </B><BR>

על קבלתך את פרס ישראל תש"ס לחקר הפילוסופיה     <BR>
הכללית ביום העצמאות.                           <BR>

יהי רצון שבפעלך המבורך בתחום האתיקה תמשיך      <BR>
לתרום לחברה מוסרית וצודקת יותר.                </P>


<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מהנעשה בתנועה + לוגו                           </h3>
<P ALIGN="RIGHT">
</P>
<P ALIGN="RIGHT">
א. אנו שמחים להודיע על המשך הפעילות המקומית.   <BR>
המפגש השני ייערך אי"ה ביום שני, כד'            <BR>
באייר,)29.5.00(                                <BR>

בשעה 8.30 בערב                                 <BR>

בביתה של ד"ר סטלה סטטמן בקריית אונו, רח' הפלמ"ח<BR>
                                            .5 <BR>

במפגש ירצה פרופ' דני סטטמן                     <BR>

בנושא: למי הזכות על הארץ? -   מנקודת מבט       <BR>
מוסרית-דתית                                    <BR>

נשמח אם תודיעו על השתתפותכם                    <BR>

 לטלפון:  03-6746795 למיכאל טובין, או בפקס:    <BR>
03  - 6765018 למאירה איזנהמר.                  <BR>

לבאים: מכיוון כביש גהה, לפנות לבר-אילן, להמשיך <BR>
ברח' אשכול עד הרמזור, ושם לפנות ימינה ברח' ואלך.<BR>
הפניה השניה ימינה ברח' ואלך, היא רח' הפלמ"ח.   <BR>
כדאי לחנות ברח' ואלך. קווי אוטובוס: 55, 69, 68,<BR>
168, 56 )לרדת בתחנה הקרובה לבנק לאומי ברח.     <BR>
ואלך(.                                         <BR>

הועד: מיכאל טובין, מאירה איזנהמר ומלאכי ברקאי  </P>

<BR>

<P ALIGN="RIGHT">
ב. "שאלו שלום ירושלים, ישליו אוהביך - יהי שלום <BR>
בחילך שלוה בארמנותיך"                          <BR>

המפגש  בין  תושבים יהודים  לערבים בירושלים     <BR>
הידברות, מוסיקה, פעילויות לילדים...            <BR>

יעסוק בזכויות האדם של כל תושבי העיר            <BR>
ייערך ערב חגיגות יום ירושלים, יום רביעי, כ"ו   <BR>
באייר, 31 למאי, בין השעות 20:00 - 16:00 כנראה  <BR>
ליד שער יפו.                                   <BR>


<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vayishla</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת וישלח</FONT><BR>
<FONT SIZE="3" COLOR="navy">גליון מס' 8 תשנ"ח</FONT>

 </p>


<DIV ALIGN=right>
<H4>על מצבה ומזבח כביטויים לקשר בין אלו-הים לאדם</H4>
מצבה שאינה עשויה בידי בני אדם, אלא שהיא אבן אחת<BR>
במצבה הטבעי, מעשה ה', מתאימה לשמש אבן זכרון<BR>
לחסדי ה' אשר עשה עם בני אדם, לכן היתה "אהובה<BR>
לאבות", כי מתפקידם היה בראש וראשונה להכיר את<BR>
בוראם ולהודיע שמו בעולם כמי שפועל פעולותיו בטבע<BR>
ובהיסטוריה.<BR>
עדיין לא ניתנה תורה ולא נדרש מאת האדם לתת כל<BR>
חייו- חיי הפרט וחיי הכלל- להגשמת רצון הבורא. לכן<BR>
היה מקום גם למצבה- סמל מעשי ה' עם בני אדם, ועל<BR>
ידה גם למזבח- סמל הקרבת יישות האדם ומעשיו לרצון<BR>
הבורא.<BR>
...ואולם משניתנה תורה, לא רק נסוגה המצבה אחור,<BR>
אלא נעלמה כליל, נכללה כולה במזבח...ואין רצונו<BR>
שיהיו חיינו תוצאה מותנית ממאורעות חיינו הבאים<BR>
עלינו, אלא שיהיו חיינו, הטוב והרע, כל המוצאות<BR>
אותנו, תולדה של מעשינו לפניו על פי מוצא פיו<BR>
ורצונו. לכן נאסרה המצבה ומשמעות המזבח: מעשי בני<BR>
אדם אשר יגשימו את רצון ה' שהתגלה בתורתו, יהפכו<BR>
את הארץ להראל, והאש אשר תוקד על המזבח היא אש דת<BR>
המאירה על פני הארץ.<BR>
)מתוך פירוש רש"ר הירש על התורה, בתרגום פרופ' נחמה<BR>
ליבוביץ ז"ל(<BR>

<hR>

<H2>גבורתו הטראגית של יעקב</H2>
<H3>מנחם לורברבוים</H3>

סיפור המפגש שבין יעקב השב מבית לבן לבין עשיו אחיו<BR>
ופמליתו מבטיח להיות רגע השיא שבתחרות הקשה שבין<BR>
האחים. הקורא נישא בחרדתו של יעקב מפני הלא-ידוע<BR>
שבפגישה זו עם עשיו וארבע מאות האיש אשר עמו.<BR>
החרדה מוצאת את ביטויה בתפילתו של יעקב: "הצילני<BR>
נא מיד אחי מיד עשיו, כי ירא אנכי אותו פן יבוא<BR>
והכני אם על בנים..." )בראשית לב:יא(. התחרות<BR>
הבלתי נלאית בין האחים עומדת להגיע לרגע ההכרעה.<BR>
<BR>
אבל לא זה מה שקורה. מצד אחד, ההאבקות המכריעה בין<BR>
יעקב לעשיו מועתקת למאבק בלתי-מובן בין יעקב<BR>
ל"איש" לא מזוהה בלילה החסר שינה שלפני רגע המפגש.<BR>
ומאידך, במפגש בפועל למחרת עם עשיו, המאבק כמו<BR>
התמוסס ושום דבר לא קורה. המפגש הוא אנטי-קלימקס<BR>
מאכזב שמשאיר את הקורא עם ציפיות בלתי- ממומשות.<BR>
עשיו נראה כמי שהתגבר על הצורך בנקמה, ומיעקב<BR>
נגזלת האפשרות לעמוד מול אחיו ולהכריעו אחת<BR>
ולתמיד. והרי זה הרגע לו ציפה יעקב, ושעל דימויו<BR>
ודאי העביר לילות רבים ללא שינה משך כל אותם עשרים<BR>
שנים אצל לבן: "הייתי ביום אכלני חרב וקרח בלילה,<BR>
ותדד שנתי מעיני" )לא:מ(. האם המאבק החלומי עם<BR>
ה"איש" יכל לבוא תחת העמידה בפועל מול עשיו? והרי<BR>
גם המאבק הזה מסתיים באופן שהוא לא חד- משמעי.<BR>
יעקב אמנם הופך לישראל אך במחיר הצליעה: "ותקע כף<BR>
ירך יעקב בהאבקו עמו" )לב:כה(. ובמפגש הריאלי<BR>
למחרת לאור היום מתברר שלעשיו אין צורך עוד בפרעון<BR>
החוב, ויעקב נותר עם חשבון פתוח שההתמודדות עמו<BR>
עיצבה את כל שנות בגרותו. מדוע נגזלת מיעקב אפשרות<BR>
ההכרעה החד-משמעית? מי הוא בעצם יעקב הבוגר, אותו<BR>
שהוא יעקב "אבינו"? מי הוא אותו אב קדמון שאנו<BR>
"בני ישראל" לא אוכלים את "גיד הנשה אשר על כף<BR>
הירך עד היום הזה" )לב:לב(?<BR>
<BR>
מפתח להתמודדות עם השאלה הזו, נמצא בהבנת דמות<BR>
הגיבור אותו מעצבת התורה בסיפוריה אלו. העצמה<BR>
הסיפורית של התורה מתבטאת לא רק בהיקף האפוס<BR>
הלאומי שהיא פורשת בפני הקורא בה, אלא גם בשילוב<BR>
השובה-לב של שני סגנונות ספרותיים שונים ומתחרים:<BR>
סגנון מיתי וסגנון ריאליסטי. הסגנון המיתי מצטיין<BR>
בהצגה של גיבוריו כגדולים מהחיים: שני גויים בקרבך<BR>
ושני לאומים ממעיך יפרדו" )כה:כג(. רבקה הסובלת<BR>
בהריונה מחפשת תשובה, אך המענה לדרישתה הוא<BR>
"אורקל", נבואה טלגרמית וחידתית, שספק נחמה בו.<BR>
שני התינוקות הללו, יעקב ועשיו, עוד טרם נולדו,<BR>
מוצגים כבר כלאומים וכגויים. המאבק בו הם נתונים<BR>
כובש אותם ומכתיב להם את דרכם העתידית.<BR>
המיתוס הוא סיפור יסוד: סיפור אודות הזמן שלפני<BR>
היות הזמן; זהו סיפור אודות תבניות היסוד של הזמן<BR>
ההיסטורי הרגיל עוד טרם נולד וקרם עור וגידים:<BR>
"מעשה אבות סימן לבנים". אך לא רק גורל הבנים<BR>
נקבע, גם האבות עצמם נשבים לחלוטין בתפקידם כסימן.<BR>
<BR>
בניגוד למיתוס, הסגנון הריאליסטי מציג את גיבוריו<BR>
כפי שהם. קשה אפילו לכנותם "גיבורים" משום שהם<BR>
מוצגים גם בחולשתם. יעקב אבינו הוא הדמות ששום דבר<BR>
איננו מובן מאיליו לגביו. מורכבות זו שבדמותו, באה<BR>
לידי ביטוי בפער המתמיד שבין הייעוד המיתי המכתיב<BR>
את גורלו, לבין מצבו הממשי. הריאלי-המציאותי חותר<BR>
בהתמדה עיקשת תחת הייעוד המיתי המוכתב לו. דמותו<BR>
של יעקב מתעצבת בפער שבין החלום לבין המציאות, אך<BR>
בעיקר במאמץ הבלתי-נלאה שלו לגשר על פניהם. יעקב<BR>
הוא האב שארץ-ישראל היא ארצו ומולדתו אך הוא נאלץ<BR>
לגלות ממנה דווקא כדי לרשת אותה. הוא מצא את האהבה<BR>
ברחל אך התעורר בבוקר למצוא שהיא איננה אלא לאה,<BR>
ושעליו לעבוד עוד רבות כדי להשיג את אהבתו. וכאשר<BR>
סוף סוף הוא מגיע הביתה, היא מתה לפני שיוכלו<BR>
ליהנות מהחיים יחדיו בנחלה. יעקב זוכה בברכה אך<BR>
במחיר המאמץ המתמיד להיות ראוי לה.<BR>
<BR>
עשיו ויתר על הבכורה והשלים עם הפסד הברכה: "יש לי<BR>
רב, אחי יהי לך אשר לך" )לג:ט(. יעקב אמנם זוכה<BR>
במאבק עם אלים ואנשים. הוא ראוי לשם ישראל. אך<BR>
הזכיה המיתית שלו היא תמיד במחיר צליעה. הצליעה<BR>
היא סמל הפער שבין הייעוד המיתי לבין המציאות<BR>
הריאלית, והפער שביניהם אף פעם לא מגושר לחלוטין.<BR>
מעמדו המיוחד של יעקב אבינו הוא בניכור הבלתי פתור<BR>
שבו. יעקב הוא הדמות שבחייו אין הכרעות<BR>
חד-משמעיות. גבורתו של יעקב אבינו הינה אפוא גבורה<BR>
טראגית. היא טראגית משום שיעקב הנושא את משא<BR>
המיתוס, אינו מצליח לא לחיות אותו במילואו ולא<BR>
לוותר עליו. דמותו נותרת במורכבותה זו שאינה<BR>
חד-מימדית או חד- משמעית. תפארתו של יעקב בעצמתו<BR>
הטראגית, במתח הבלתי פתור שבין תביעת הייעוד<BR>
המיתית לאילוץ המעצב של הריאלי, כאשר מתח זה משקף<BR>
שאיפה אינסופית לגשר על הפער בין "הסולם המוצב<BR>
ארצה " וראשו "שמגיע השמימה".<BR>
<BR>
<FONT SIZE="-1">ד"ר מנחם לורברבוים הוא מרצה בחוג לפילוסופיה<BR>
יהודית באוניברסיטת תל-אביב וחוקר במכון שלום<BR>
הרטמן בירושלים.</FONT><BR>

<hR>

<H3>קוראים מגיבים</H3>

תגובה למאמר "האור בקצה המערה", בגליון "חיי שרה"<BR>
<BR>
אברהם אכן ביקש לקנות את מערת המכפלה בכסף מלא.<BR>
אולם, בדבריו הבליע הערה מאיימת משהו כלפי בני<BR>
חת:"גר ותושב אנכי עמכם", ורש"י בעקבות המדרש,<BR>
מפרש:"אם תרצו הריני גר, ואם לאו, אהיה תושב<BR>
ואטלנה מן הדין". אני מעיר הערה זו תוך כדי<BR>
התעלמות מהדרך בה נכבשה הארץ בסופו של דבר )"לא<BR>
תחיה כל נשמה"(.<BR>
אכן, אברהם חובר על ידי מעשה הקבורה לשורשיו<BR>
הכלל-אנושיים אך, לפי דעתי בכיוון ההפוך, כלומר,<BR>
מהאנושות כולה אל אברהם. אברהם קבר אם-כן את שרה<BR>
אצל קברי "האבות", אדם וחוה כדי להצביע על כך שהוא<BR>
ממשיך דרכם הלגיטימי ומייצגם האמיתי. אחרון אחרון<BR>
חביב, ברצוני להצדיע בפניכם על האומץ הציבורי לצאת<BR>
בעלון המנוגד לכאורה לרוח הרווחת בציבור אליו הוא<BR>
מיועד. אף שאינני מסכים עם דרככם, ניתנת לי יכולת<BR>
מועטה לפגוש את "הצד השני" הדתי.<BR>
בברכה, י.ע. )השם המלא שמור במערכת(<BR>
<BR>
<H4>:תגובת העורך</H4>
"מעשה אבות סימן לבנים": אנחנו יכולים ללמוד מ"אבות<BR>
האומה" דוקא מפאת היותם בני אדם עם רגשות אנושיים<BR>
שאתם ניתן להזדהות. שומה עלינו למצוא, בעזרת<BR>
ה"תורה שבעל פה" לדורותיה, את הדרך בה נוכל ללמוד<BR>
מהתורה אורחות חיים. אנחנו מודים לך על הערותיך,<BR>
על תרבות הויכוח , ועל דברי העידוד.<BR>

<hR>

<H4>ויעקב איש תם": בשבח התמימות"</H4>
אדם צריך להיות תמים בכל המדריגות, שהרי אי אפשר<BR>
להיות תמיד במצב אחד. יש רצוא ושוב. פעמים נופלים<BR>
מן המדריגה. ומי שאינו תמים גם במדריגות התחתונות,<BR>
היאך יוכל לחזור ולעלות ?<BR>
משל לסולם, שמדריגותיו התחתונות שבורות ואי אפשר<BR>
כלל לעלות עליו.<BR>
)מתוך מאמרות לר' אלימלך מליזנסק(<BR>
</DIV>














<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Behalotcha</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בהעלותך</FONT><BR>
<FONT SIZE="3" COLOR="navy">גליון מס' 84 תשנ"ט</FONT>

 </p>


<P ALIGN="RIGHT">
'אל  מול פני המנורה יאירו שבעת הנרות' )במדבר ח,<BR>
ב(. אמר הקדוש ברוך  הוא:  לא  שאני  צריך  לאור <BR>
בשר ודם הזהרתי אתכם  על  הנרות,   אלא  שתדעו  מה<BR>
חבתכם לפני. )מדרש תנחומא תצוה , ד(             </P>

<h4 ALIGN="RIGHT">
הנרות השונים באים מכוונים שונים אך מכוונים אל  <BR>
כיוון אחד ואל כוונה אחת.                       </h4>

<P ALIGN="RIGHT">
'יאירו  שבעת  הנרות':  כל השבעה יאירו וישפיעו  <BR>
אור עליון   לישראל   שיורו   היות   אור   הימנים<BR>
  ואור השמאלים, מכוון ופונה אל אור הקנה האמצעי <BR>
שהוא עיקר  המנורה, ושכן ראוי שכוונת המימינים   <BR>
העוסקים בחיי   עולם,   והמשמאלים   העוסקים     <BR>
בחיי   שעה העוזרים   למימינים,     כאמרם       <BR>
'אלמלי   עלייא לא מתקיימי  אתכליא'   )חולין  <BR>
צב,  א( תהיה להפיק רצון האל  יתברך  באופן  שיושג<BR>
מכוונו בין כולם וירוממו את שמו יחדו כמו שקבלו  <BR>
עליהם כאשר העיד באמרו 'ויענו  כל  העם  יחדו    <BR>
ויאמרו  כל אשר דבר ה' נעשה' כלומר, בין כולנו   <BR>
נשלים כונתו.                                   <BR>
                  <FONT SIZE="-1">       (ספורנו במדבר  ח , ב) </FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h3 ALIGN="RIGHT">
"חוקה אחת יהיה לכם ולגר ולאזרח הארץ"           </h3>
<h3 ALIGN="RIGHT">
פנחס לייזר                                     </h3>

<P ALIGN="RIGHT">
                        <FONT SIZE="-1"><I>  לעילוי נשמת דודי היקר<BR>
רבי חיים בן ר' ישראל יעקב ושושנה לייזר ז,"ל    <BR>
נקי כפים ובר לבב                               <BR>
הלך לעולמו בי"ח בסיון תשנ"ח.                   </I></FONT></P>

<P ALIGN="RIGHT">
מושג הגר המוזכר בהקשר של קרבן פסח ו"פסח שני"   <BR>
בפרשתנו  אינו חד-משמעי; על-פי פשוטו של מקרא, אין<BR>
אנו יודעים אם הכוונה לגר צדק שהתגייר או לגר    <BR>
תושב, כלומר הזר הגר בתוכנו המקבל על עצמו מספר  <BR>
מינימלי  של מצוות. )שבע מצות בני נח, או לפי דעה<BR>
אחרת, הימנעות מעבודה זרה(                      </P>
<P ALIGN="RIGHT">
חז"ל, וכמו-כן רוב פרשני המקרא המסורתיים, מפרשים<BR>
את הגר המוזכר בפרשה זו כ"גר צדק" ולכן  פשוט הדבר<BR>
שהוא מחויב בקרבן פסח ואף בקרבן "פסח שני" אם נבצר<BR>
ממנו מסיבה מוצדקת להביא את קרבן הפסח במועדו.   </P>
<P ALIGN="RIGHT">
קיים אמנם קושי מסוים בהבנה זו של הכתוב; הרי    <BR>
הדברים מובנים מאליהם! גר שהתגייר הרי הוא כיהודי<BR>
וכאזרח הארץ לכל דבר ועניין, ולמה  יש צורך להזכיר<BR>
אותו בנפרד לגבי הלכה זו של קרבן פסח?           </P>
<P ALIGN="RIGHT">
יתר על כן, פעמים רבות מזכירה התורה את עניינו של<BR>
הגר הגר אתנו בהקשרים שונים ונראה, לפי הבנתם   <BR>
הפשוטה של המקראות שהכוונה איננה למי שהתגייר, אלא<BR>
לזר היושב בקרבנו.                              </P>
<P ALIGN="RIGHT">
המלה "גר" מופיעה לראשונה בברית בין הבתרים, כאשר<BR>
הקב"ה אומר לאברם: "ידוע תדע כי גר יהיה זרעך בארץ<BR>
לא להם".    )בראשית  טו,  יג(                  </P>
<P ALIGN="RIGHT">
כאשר אברהם פונה אל בני חת בבקשה להקצות חלקת קבר<BR>
לשרה, הוא אומר: "גר ותושב אנכי עמכם, תנו לי אחזת<BR>
קבר עמכם ואקברה מתי מלפני". )בראשית כג , ד(    </P>
<P ALIGN="RIGHT">
הגר המוזכר בספר בראשית הוא ללא ספק הזר, הממשיך <BR>
לשמור על ייחודו האתני והתרבותי.                </P>
<P ALIGN="RIGHT">
כאשר נולד גרשום, בנו הבכור של משה רבנו, מתארת  <BR>
התורה את משמעות השם: "ותלד בן ויקרא את שמו גרשם,<BR>
כי אמר גר הייתי בארץ נכריה". )שמות ב , כב(. גם <BR>
כאן, מצביעה המלה "גר" על הזרות ולא על איזשהו   <BR>
תהליך של "גיור".                               </P>
<P ALIGN="RIGHT">
לראשונה, בפרשת בא, בפרק בו מצווים בני ישראל על <BR>
קרבן פסח, מוזכר הגר המחויב במילה כתנאי להקרבת  <BR>
קרבן פסח: "וכי יגור אתך גר ועשה פסח לה', המול לו<BR>
כל זכר ואז יקרב לעשתו והיה כאזרח הארץ, וכל ערל <BR>
לא יאכל בו." )שמות  יב, מח(                    </P>
<P ALIGN="RIGHT">
לעומת זאת, בפרשת קדושים אנו מוזהרים על הונאת   <BR>
הגר וכך לשון התורה: "וכי יגור אתך גר בארצכם לא <BR>
תונו אתו. כאזרח  מכם  יהיה  לכם  הגר  הגר אתכם <BR>
ואהבת לו כמוך כי גרים הייתם בארץ מצרים אני ה'  <BR>
אלקיכם." )ויקרא יט, לג-לד(                     </P>
<P ALIGN="RIGHT">
נראה כאן בבירור מלשון הפסוק כי המדובר בזר הגר  <BR>
בתוכנו, בדומה לבני ישראל במצרים שהיו גרים )כלומר<BR>
זרים( וכך משתמע מדבריו של רבי אברהם אבן עזרא על<BR>
פסוק זה:                                       </P>
<P ALIGN="RIGHT">
"'וכי  יגור  אתך  גר':  הזכירו אחר הזקן, והטעם <BR>
כאשר הזהרתיך  לכבד הזקן הישראלי בעבור שאין לו  <BR>
כח, כך אזהירך  על  הגר שכחך גדול מכחו או בעבור <BR>
שאין לו כח שהוא בארצך ברשותך."                 <BR>
                       )אבן עזרא ויקרא יט ,  
לג(                                            </P>
<P ALIGN="RIGHT">
בפרשת בהר, מדברת התורה באופן מפורש על גר ותושב:</P>
<P ALIGN="RIGHT">
"וכי ימוך אחיך ומטה ידו עמך, והחזקת בו גר ותושב<BR>
וחי עמך." )ויקרא  כה ,לה(                      </P>
<P ALIGN="RIGHT">
"וכי תשיג יד גר ותושב עמך ומך אחיך עמו ונמכר   <BR>
לגר תושב עמך או לעקר משפחת גר." )ויקרא כה , מז(</P>

<P ALIGN="RIGHT">
ואכן, הרמב"ם פוסק להלכה שאנו מצווים להחיות גר  <BR>
תושב וכך לשונו:                                </P>
<P ALIGN="RIGHT">
"אסור  לישראל  ליתן  לעכו"ם  מתנת  חנם אבל נותן<BR>
הוא  לגר  תושב,  שנאמר  'לגר  אשר  בשעריך תתננה<BR>
ואכלה  או מכור לנכרי' במכירה ולא במתנה, אבל לגר<BR>
תושב  בין  במכירה  בין  בנתינה מפני שאתה מצווה <BR>
להחיותו שנאמר 'גר ותושב וחי עמך'." )משנה תורה  <BR>
לרמב"ם הלכות זכיה ומתנה  ג, יא(                </P>
<P ALIGN="RIGHT">
ורבי חיים בן עטר, בעל פירוש אור החיים על התורה <BR>
מסביר את ערכה של מצוה זו וכך לשונו:            </P>
<P ALIGN="RIGHT">
"'גר  ותושב  &hellip;':  טעם  טענתו  גר  ותושב על פי  <BR>
מה שכתב  רמב"ם  )פ"ג  מהלכות  זכיה  ומתנה ,הי"א(<BR>
'יכול  ליתן  מתנת חנם לגר תושב מפני שאתה מצווה <BR>
להחיותו, דכתיב )ויקרא כג ד( 'גר ותושב וחי עמך' <BR>
ע"כ לשון הרמב"ם.                               </P>
<P ALIGN="RIGHT">
ויש  לך  לדעת  כי  כל  תורתנו הקדושה היא שכליות<BR>
ובפרט   בענייני   ההנהגה   הארצית,     וכמו    <BR>
שאנו מתנהגים  בגר  היושב  עמנו,  כמו כן יתחייב <BR>
שכליות יושבי  הארץ  להנהיג  ביניהם להחיות אדם  <BR>
שהוא גר ותושב  עמהם  ולתת  לו  מתנת  חנם,   והיא<BR>
 טענת אברהם  גר ותושב אנכי תנו לי,  ודקדק לומר <BR>
גר ולא הספיק  לומר  תושב  המכוון  לומר  שהגם   <BR>
שאני גר ואיני מכם אעפ"כ הריני תושב&hellip;")אור החיים <BR>
בראשית  כג , ד(                                </P>
<P ALIGN="RIGHT">
בספר במדבר, מוזכר הגר פעמיים בהקשר של קרבנות:  </P>
<P ALIGN="RIGHT">
בפרשתנו: "וכי  יגור  אתכם גר ועשה פסח לה', כחקת<BR>
הפסח וכמשפטו כן יעשה. חקה אחת יהיה לכם ולגר    <BR>
ולאזרח הארץ." )במדבר  ט ,יד(                   </P>
<P ALIGN="RIGHT">
ובפרשת שלח: "וכי  יגור  אתכם  גר או אשר בתוככם <BR>
לדרתיכם ועשה אשה ריח ניחח לה', כאשר תעשו כן    <BR>
יעשה." )במדבר  טו , יד(                        </P>
<P ALIGN="RIGHT">
חז"ל ורוב הפרשנים מבינים כי בפרשתנו  וגם בפרשת <BR>
שלח מדובר בגר שהתגייר. לעומתם, כותב רבי סעדיה  <BR>
גאון: "וכי יגור אתכם גר&hellip;" וגר שנתגייר ונכנס בדת<BR>
או שדר ביניכם לדורותיהם ובא לעשות קרבן ורצה    <BR>
שיהיה מקובל ורצוי לפני ה'". רס"ג על במדבר ט"ו, <BR>
י"ד(.                                          </P>
<P ALIGN="RIGHT">
נראה, אם כן, שיש כאן מורכבות בהבנת המושג גר    <BR>
בלשון המקרא.                                   </P>
<P ALIGN="RIGHT">
מחד גיסא, נראה בבירור שיש לנו חובות מוסריות    <BR>
ודתיות כלפי הגר הגר בתוכנו )המכונה בלשון חז"ל <BR>
"גר תושב"(. אנו מצווים להחיותו, לעשות לו משפט  <BR>
צדק ואסור לנו להונות אותו.                     </P>
<P ALIGN="RIGHT">
ציווי זה  מעוגן בזיכרון יציאת מצרים: טעמנו את  <BR>
טעם העבדות והגרות ולכן ביכולתנו להבין את רגישותו<BR>
ופגיעותו של הגר. זיכרון היסטורי זה מחייב אותנו <BR>
להתנהגות מוסרית וצודקת כלפי בני עמים אחרים הגרים<BR>
בקרבנו. אמנם, בספרות ההלכתית קיימת  בעייתיות   <BR>
מסוימת לגבי ההגדרה ההלכתית של גר תושב, אך קיימת<BR>
תשובה מעניינת של הרב הרצוג ז"ל המציעה דיון מחודש<BR>
בנושא זה בימינו. אך מכיוון שאין עניינינו כאן   <BR>
בדיון הלכתי, אנו פטורים מלהיכנס לדיוקים אלו.   </P>
<P ALIGN="RIGHT">
מאידך גיסא, כאשר מדובר בהשתתפות הגר בקרבן הפסח,<BR>
נדרש ממנו להיכנס לברית כי "כל ערל לא יאכל בו". </P>
<P ALIGN="RIGHT">
פירוש הרמב"ן על הפסוק בפרשתנו המדבר על הגר     <BR>
בקרבן פסח מעניין במיוחד:                       </P>
<P ALIGN="RIGHT">
וטעם 'וכי יגור אתכם גר',  לצוות הגרים בפסח זה  <BR>
של מדבר  כאשר  יצוה  בו לישראל,  ויתכן כי מה   <BR>
שאמר בסדר  בא  אל  פרעה )שמות יב מח( 'וכי יגור <BR>
אתך גר ועשה  פסח',  הוא על פסח מצרים,  כי הפרשה<BR>
ההיא על  פסח  מצרים  נאמרה, כאשר פירשתי שם     <BR>
)בפסוק מג(,  והיה במשמע,  כי הגרים היוצאים     <BR>
ממצרים ערב רב   יעשו   פסח   שאף  הם  היו  באותו<BR>
 הנס,  אבל המתגיירים  אחרי  כן  במדבר  או  בארץ<BR>
ישראל  לא יתחייבו בפסח,   שלא  היו  הם  או     <BR>
אבותיהם  בכלל  'ואותנו הוציא משם' )דברים ו, כג(,<BR>
לפיכך הוצרך בכאן לחייבם בפסח דורות במדבר ובארץ.<BR>
)רמב"ן במדבר  ט , יד(                          </P>
<P ALIGN="RIGHT">
הרמב"ן מבין כי גם ה"ערב רב", כלומר הנכרים שיצאו<BR>
יחד עם בני ישראל ממצרים היו מחויבים בפסח הראשון,<BR>
מכיוון שהיו שותפים לחוויה של הגאולה, יחד עם בני<BR>
ישראל.                                         </P>
<P ALIGN="RIGHT">
שותפות הגורל מאפשרת לבני עם אחר להרגיש שהם     <BR>
שותפים לאותו מהלך. לאחר מכן, כאשר מדובר בדורות <BR>
הבאים שלא חוו באופן אישי את החוויה של יציאת    <BR>
מצרים, השותפות בחוויית הזיכרון איננה על בסיס   <BR>
ביולוגי אלא על בסיס של הצטרפות לברית מתוך בחירה.</P>
<P ALIGN="RIGHT">
נראה, אם כן, שהעמימות של התורה שבכתב לגבי מושג <BR>
הגר פותחת אפשרויות פרשניות נרחבות המחייבות אנשי<BR>
הגות תורנית ופוסקים ליצירתיות ולתעוזה  לגבי    <BR>
מחויבתנו לגר הגר בתוכנו.                       </P>

<P ALIGN="RIGHT"><FONT SIZE="-1">
פנחס לייזר, עורך "שבת שלום", הוא פסיכולוג.     </FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h3 ALIGN="RIGHT">
ה"חכמות החיצוניות" נחוצות להבנת התורה.         </h3>
<P ALIGN="RIGHT">
וכבר נתבאר, ריש פרשת תצוה, שהמנורה בכלל מרומז  <BR>
להאיר על חוכמת התורה בפילפולה של תורה והחקירה  <BR>
והעיון. והנה שישה קני מנורה עם הנר האמצעי הן המה<BR>
שבע חוכמות חיצוניות הטפלים לתורה. ושהתורה צריכה<BR>
להם להתפרש )בהן( בכל פרטי שיעורין וכדומה המגיע <BR>
לביאור התורה&hellip;והגביעים מורים על השקאה, שהתורה   <BR>
משקה בחוכמות, והחוכמות משקות הדעת, לדעת ולהבין <BR>
דיקדוקי דבר ה'.                                </P>
<P ALIGN="RIGHT">
 <FONT SIZE="-1">מתוך פירוש "העמק דבר" לנצי"ב מוולוז'ין, מובא) <BR>
ב"עיונים בספר במדבר" לפרופ' נחמה ליבוביץ' ז"ל( </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"ומי יתן כל עם ה' נביאים, כי יתן ה' את רוחו    <BR>
עליהם.": אין מונופול על רוחניות.               </h4>
<P ALIGN="RIGHT">
הוראינו לדעת שביסוד המנהיגות הרוחנית העליונה לא<BR>
ניתנה זכות מיוחדת )"מונופולין"( על הרוח למישהו.<BR>
כשרונות הרוח הניתנים מאת ה' אינם מותנים במשרה  <BR>
ואינם זכויות של מעמד; האחרון שבאומה יכול לזכות <BR>
ברוח ה' כיושב ראשונה במלכות.                   </P>
<P ALIGN="RIGHT">
<FONT SIZE="-1">               (מתוך פירוש הרש"ר הירש על התורה)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"והיית לנו לעינים": העיניים חביבות ומראות את   <BR>
הדרך.                                          </h4>
<P ALIGN="RIGHT">
'והיית  לנו לעינים':  לשון עבר לו כתרגומו,  ד"א<BR>
לשון עתיד  כל  דבר  ודבר  שיתעלם  מעינינו  תהיה <BR>
מאיר עינינו,   ד"א  שתהא  חביב  עלינו  כגלגל   <BR>
עינינו, שנאמר )דברים י( 'ואהבתם את הגר' :      </P>
<P ALIGN="RIGHT"><FONT SIZE="-1">
)רש"י במדבר  י , לא(                           </FONT></P>
<P ALIGN="RIGHT"><BR>

</P>
<h4 ALIGN="RIGHT">
התרועה והתקיעה, הדין והרחמים, המלחמה והשלום.   </h4>
<P ALIGN="RIGHT">
'תרועה  יתקעו  למסעיהם':  כבר פירשתי בסדר אמור <BR>
אל  הכהנים  )ויקרא  כג  כד(  כי  התרועה רמז למדת<BR>
הדין,   כי כן כתוב במסעות )לעיל ט כג( 'על פי ה'<BR>
ביד משה',   והיא המנצחת במלחמה,  וכתוב )להלן   <BR>
פסוק ט( 'וכי תבאו מלחמה בארצכם וגו' והרעותם',  <BR>
ועל כן אמר  משה  )להלן  פסוק  לה( 'וינוסו משנאיך<BR>
מפניך', וכבר  פירשתי  סוד הפנים בעשרת הדברות   <BR>
)שמות כ ג(,   וכן  תראו כי חומת יריחו נפלה     <BR>
בתרועה,  דכתיב )יהושע  ו  י(  'עד  יום  אמרי   <BR>
לכם  הריעו  והרעותם', וכתיב )שם פסוק כ( 'ויריעו<BR>
העם תרועה גדולה ותפול החומה',  ולכך היתה חרם,  <BR>
ובהקהיל את הקהל ראויים לתקיעה,   כי  הפשוטה  רמז<BR>
 למדת  רחמים כי ימינו פשוטה  לקבל  שבים,   על  <BR>
כן  יאמר  ')ו(בנחה )להלן פסוק לו( 'שובה ה' רבבות<BR>
אלפי ישראל', וכתיב )פסוק י( 'וביום שמחתכם      <BR>
ובמועדיכם ותקעתם, כי המלחמה                    </P>
<P ALIGN="RIGHT">
לתרועה והמועדים והשמחה לרחמים, ורבותינו )ר"ה   <BR>
לג, ע"ב(   העתיקו,     פשוטה   לפניה  ופשוטה   <BR>
לאחריה ותרועה  באמצע,   שלא יקצץ בנטיעות בראש  <BR>
השנה ויום  הכפורים  ועל  הקרבן,  אבל הכוונה זו <BR>
לתקיעה וזו לתרועה, והמשכיל יבין.               </P>
<P ALIGN="RIGHT">
<FONT SIZE="-1">                          (רמב"ן במדבר י , ו-ז)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"והאיש משה ענו מאד"                            </h3>
<P ALIGN="RIGHT">
ויש  דעות שאסור לו לאדם לנהוג בהן בבינונית, אלא<BR>
יתרחק  מן  הקצה האחד עד הקצה האחר והוא גובה לב,<BR>
שאין  דרך  הטובה  שיהיה  אדם עניו בלבד אלא שיהיה<BR>
 שפל  רוח  ותהיה  רוחו נמוכה למאד ולפיכך נאמר  <BR>
במשה  רבינו  'ענו  מאד'  ולא  נאמר 'ענו' בלבד  <BR>
ולפיכך  צוו  חכמים  'מאד  מאד  הוי  שפל  רוח'. <BR>
ועוד אמרו שכל המגביה לבו כפר בעיקר, שנאמר 'ורם <BR>
לבבך ושכחת את ה' אלקיך' .                      </P>
<P ALIGN="RIGHT">
<FONT SIZE="-1">          (משנה תורה לרמב"ם, הלכות דעות  ב , ג)</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

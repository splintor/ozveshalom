<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vaetchanan</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ואתחנן</FONT><BR>
<FONT SIZE=+4 color="Navy">שבת נחמו</FONT><BR>
<FONT SIZE="3" COLOR="navy">גליון מס' 42 תשנ"ח</FONT>

 </p>


<DIV ALIGN=right>
<H3>"לא מרובכם מכל העמים"</H3>
פירושו,   שחשק בהם בשביל שאינם מגדילים עצמם.<BR>
<FONT SIZE="-1">(חידושי אגדות למהר"ל מפראג חלק ד עמוד ק)</FONT><BR>
<BR>
<FONT COLOR="#004080" SIZE="3">,הקשר לארץ ישראל תלוי באהבת ה' אותנו ובברית אבות<BR>
ולא בעצמה.</FONT><BR>
<BR>
"לא מרבכם מכל העמים."  אנש"י לב"ב יבינ"ו ויתמה"ו:<BR>
וכי  משה  רבינו  היה  סבור שישראל היו טועים בזה<BR>
הדבר  שיהיו מרובים מכל האומות שבעולם, שהוצרך<BR>
לאמר  לא  מרובכם?   ועוד שאמר חשק ה' בכם.  וכי<BR>
בשביל שהם מרובים יאהב ה' אותם? אלא כך פירושו:<BR>
לפי  שאמר  למעלה "ונשל גוים רבים מפניך החתי וגו'<BR>
שבעה  גוים  רבים  ועצומים ממך" ושמא תאמרו אנו<BR>
מרובים   מאותן  שבע  עממים  ובעוצם  ידינו  נגרש<BR>
אותם?   לא  מרובים אתם מכל אותן שבעה עממים. ולא<BR>
מרובכם  חשק  ה'  בכם לבער אותם אלא אתם המעט  מכל<BR>
אותם  עממים.  אלא, מאהבת ה' אתכם בשביל שבועתו<BR>
לאבותיכם ונשל אותם מפניך. )רשב"ם דברים ז,  ז(<BR>

<hR>

<H3>.תחנוניו של משה וניחומי ישעיהו</H3>
<H3>פנחס לייזר</H3>
,<FONT SIZE="-1">לעילוי נשמתו של יואל   פיין ז"ל שנקטף בדמי ימיו<BR>
"ואיננו, כי לקח אותו אלוהים"</FONT><BR>
<BR>

הכמיהה החזקה של משה רבנו להביא את מפעל יציאת<BR>
מצרים לסיומו ולראות את בני ישראל נכנסים לארץ<BR>
ישראל, ניתנת להשוואה לרצונם של הורים לרוות קצת<BR>
"נחת" מהילדים אתם לעתים היה קשה בצעירותם ובעת<BR>
התבגרותם. גם למשה, לעתים, לא קל היה לשאת את משא<BR>
העם "קשה העורף" שברובו לא הכיר תודה למשה. תחושות<BR>
אלו של משה מוצאות את ביטוין לרוב בתורה עצמה<BR>
ובמדרשים רבים )"איכה אשא לבדי, טרחכם  ומשאכם<BR>
וכו"(.<BR>
<BR>
גם כמיהתו של משה לארץ ישראל, רצונו להיכנס אליה,<BR>
חי או מת, הפכה למקור השראה לספרות העברית<BR>
לדורותיה, החל מספרות חז"ל עד לרחל המשוררת שהפכה<BR>
את "איש ונבו לו" )בשירה "נבו"( למטאפורה<BR>
אוניברסלית של חלומות ושאיפות כמעט ממומשים,<BR>
בבחינת "כי מנגד תראה את הארץ, ושמה לא תבא".<BR>
<BR>
אחד הביטויים החזקים לפער בין רצונו העז של משה<BR>
להיכנס לארץ בכל מחיר לבין סופיותה המוחלטת<BR>
והאכזרית של הגזרה, נמצא במדרש הלכה ספרי: )פרשת<BR>
האזינו פיסקה שמא(<BR>
"כי מנגד תראה את הארץ, ושמה לא תבוא: נאמר כאן<BR>
"ושמה לא תבוא" ונאמר להלן "ושמה לא תעבור" )דברים<BR>
ל"ד( אי אפשר לומר ושמה לא תעבור, שהרי כבר נאמר<BR>
ושמה לא תבוא, ואי אפשר לומר ושמה לא תבוא, שהרי<BR>
כבר נאמר ושמה לא תעבור ומה תלמוד לומר ושמה לא<BR>
תבוא, ושמה לא תעבור? אמר משה לפני הקב"ה: אם איני<BR>
נכנס בה מלך, אכנס בה הדיוט, ואם איני נכנס בה חי,<BR>
אכנס בה מת. אמר לו הקב"ה: "ושמה לא תבוא" "ושמה<BR>
לא תעבור", לא מלך ולא הדיוט, ולא חי ולא מת."<BR>
<BR>
הדרמה האדירה הזאת בעלת עצמה רגשית מוצאת את<BR>
ביטוייה בפרשתנו בשישה פסוקים כמעט לאקוניים,<BR>
הפותחים את פרשתנו, כאשר המילים המבטאות את הפער<BR>
בין הכמיהה לאכזבה הן:<BR>
"ואתחנן" לעומת "ולא שמע אלי".<BR>
<BR>
האם ניתן להעלות על הדעת סטירת-לחי גדולה מזו? משה<BR>
רבנו, גדול הנביאים, שלא קם כמותו בכל הדורות<BR>
מתפלל, מתחנן, ומקבל תשובה שלילית מאת הקב"ה? וזאת<BR>
כאשר מקורותינו מלאים סיפורים על נביאים או צדיקים<BR>
אחרים שתפילתם נענית בכל מיני הזדמנויות?!<BR>
נימוקים שונים הובאו כדי להסביר את העובדה שנבצר<BR>
ממשה להיכנס לארץ ישראל, גם בתורה וגם בספרות<BR>
חז"ל. כאשר משה מתאר את הסיפור לפני בני ישראל )ג,<BR>
כ"ו(, הוא אומר: "ויתעבר ה' בי למענכם" ורומז אולי<BR>
לפרשת מי מריבה, בה משה הגיב בכעס )עברה( והכה<BR>
בסלע, ומשה ממשיך לכעוס )להתעבר-מעניין הקשר<BR>
ל"האנוכי הריתי את העם הזה?"( על העם שבגללו נמנע<BR>
ממנו לעבור את הירדן. משה אינו מבין מהו החטא<BR>
האיום והנורא שבגללו נענש בעונש כה כבד. גם אנחנו<BR>
לא מבינים עד הסוף, והסיבות השונות שהובאו על-ידי<BR>
הפרשנים רק מחזקים את אי הבהירות בנושא זה. דבר<BR>
אחד ברור: משה מתחנן והקב"ה לא נעתר לבקשתו.<BR>
<BR>
יתכן שבחשבונו של הקב"ה כך נגזר, ואולי ניתן להבין<BR>
את הדברים בפרספקטיבה היסטוריוסופית ברוח הדברים<BR>
המובאים בילקוט שמעוני: )במדבר פרק כ, סימן תשסד(<BR>
"אמר ליה הקב"ה למשה: באיזה פנים אתה מבקש ליכנס<BR>
לארץ? משל לרועה שיצא לרעות<BR>
צאנו של מלך ונשבית הצאן, בקש הרועה ליכנס לפלטרין<BR>
של מלך, אמר לו המלך: למה? אם אתה נכנס, יאמרו<BR>
הבריות [שאתה השבית הצאן]. אף כך אמר הקב"ה למשה:<BR>
שבחך הוא שהוצאת ששים רבוא ממצרים וקברתם במדבר<BR>
ואתה מכניס דור אחר? עכשיו יאמרו אין לדור המדבר<BR>
חלק לעולם הבא אלא, שכב בצדן ותבא עמהן, שנאמר<BR>
"ויתא ראשי עם", לכך כתיב לא תביאו את הקהל הזה,<BR>
שיצאו עמך."<BR>
<BR>
מנהיגו של דור שאינו בשל לכניסה לארץ, אינו יכול<BR>
לנטוש אותו. גורלו של משה קשור לגורלו של דור<BR>
המדבר והוא אינו יכול להינתק ממנו.<BR>
<BR>
משה, אם-כך, סיים  זמנית, לדברי המדרש  את תפקידו<BR>
כאשר הגיע העם לקצה המדבר, וזכה רק לראות את הארץ<BR>
"מנגד". העם עבר מאז תלאות רבות, ראה את ארץ ישראל<BR>
בתפארתה ובחורבנה, את הבית הרוס ונבנה, גלה מארצו<BR>
וחזר אליה. דורות רבים חוו את חווייתו של משה שראה<BR>
את הארץ מנגד, אך לא זכה להיכנס אליה. אחרים לא<BR>
זכו אף לכך, אלא הסתפקו בתפילה ובכמיהה, למרות<BR>
הגלות הקשה בתוכה חיו. קיימת אם-כך בסיפורו של עם<BR>
ובחווייתו האישית של האדם מחזוריות בין תחושות של<BR>
ייאוש לבין תחושות של תקווה.<BR>
<BR>
בפסוק הראשון בהפטרת השבוע, קורא הנביא לנחמה<BR>
ואומר: "נחמו, נחמו עמי, יאמר אלוהיכם"<BR>
פרשנינו הקדמונים ייחסו נבואה זו לעתיד לבא:<BR>
"ולפי דעתי, הכל על גלותינו רק יש בתוך הספר דברי<BR>
גלות בבל ,לזכר כי כורש ששלח הגולה ואולם באחרית<BR>
הספר דברים הם לעתיד, כאשר אפשר." )אבן עזרא ישעיה<BR>
פרק מ פסוק א(<BR>
"ודע כי נחמו נחמו- כל אלה הנחמות עתידה לימות<BR>
המשיח." )רד"ק ישעיה פרק מ פסוק א(<BR>
"נחמו נחמו- חוזר על נבואותיו העתידות לפי שמכאן<BR>
ועד סוף הספר דברי נחמו, הפסיק פרשה זו בינם לבין<BR>
הפורענות. נחמו אתם נביאי , נחמו את עמי." )רש"י<BR>
ישעיה מ , א(<BR>

חז"ל במדרש אף תיארו מצב בו מתקשה העם להתנחם, מרוב<BR>
תלאות ותחושות ייאוש הקשורות לאשמה, והמדרש )המובא<BR>
כאן בקיצור( מספר על נסיונות שונים של נביאים לנחם<BR>
את ישראל וסירובו של העם להתנחם." נחמו נחמו עמי"<BR>
אמר להם הקב"ה לנביאים: לכו נחמו את ירושלם. כיון<BR>
שבאו אצלה, אמרה להם: וכי לא אזני מלאות מתוכחות<BR>
שהוכחתוני ועכשיו אתם באים לנחמני?"מי יתן ראשי<BR>
מים ועיני מקור דמעה ואבכה יומם ולילה על שבר בת<BR>
עמי" )ירמיה ח', כ( וירמיה מקונן ברוח הקדש "בכו<BR>
תבכה בלילה" מי בכה? ישראל בכה, ויש אומרים ירמיה<BR>
בכה חזרו הנביאים לפני הקדוש ברוך הוא ואמרו<BR>
לפניו: ריבונו של עולם, אינה מקבלת ממנו תנחומים<BR>
אמר להם הקב"ה: אני ואתם נלכה לנחמה הדא הוא דכתיב<BR>
כמו שכתוב -"נחמו נחמו עמי" נחמוה עמי, נחמוה<BR>
עליונים, נחמוה תחתונים, נחמוה ראשונים, נחמוה<BR>
אחרונים.")מדרש זוטא איכה נוסח ב פרשה א(התהליך<BR>
המחזורי שתחילתו בכמיהה, בשאיפה ולעתים בכיסופים<BR>
למציאות של גאולה, של עולם טוב יותר, שלא זוכים<BR>
לראותו, למרות שמציאות זו נראית לנו ממש "מנגד",<BR>
ורק משהו קטן מפריד בינינו לבינה, ומסתיים,<BR>
בפרספקטיבה של דורות ובהסתכלות לאחור באיזושהי<BR>
השלמה - למרות הקושי  עם החמצתן של הזדמנויות של<BR>
גאולה ועם קריסתן של אשליות, המלווה בתקווה בלתי<BR>
נלאית לעולם טוב יותר, שאולי לא נזכה לראותו באופן<BR>
מושלם, הוא אולי תהליך הבשלתו ההכרחי של העם,<BR>
ואולי של כל אדם. תחילתו ב"תחנוניו" של משה שאינם<BR>
נענים בחיוב, וסיומו ב"נחמתו" של ישעיהו הפותחת<BR>
פתח של תקווה בעולם שאיננו נגאל.<BR>
<BR>
<FONT SIZE="-1">פנחס לייזר, עורך "שבת שלום", הוא פסיכולוג</FONT><BR>

<hR>

<H3>קוראים מגיבים</H3>
מצד אחד, יישר כוחכם על גיליון פרשת "פינחס" .<BR>
שמחתי לראות שהוא הוקדש ברובו לבנות צלפחד, למאבקם<BR>
הפמיניסטי, ולשוויון בין המינים.<BR>
מצד שני, מה רבה היתה אפוא תדהמתי כשעיינתי בתכניות<BR>
של בתי המדרש לשלום  בירושלים וברעננה. בין כל<BR>
שמות המרצים שהוזכרו, לא היתה אישה אחת?! מחננו<BR>
התברך במספר לא מבוטל של מורות, מחנכות ונשים<BR>
משכילות ומלומדות שיכלו לתרום באופן משמעותי<BR>
לאירוע חשוב זה.<BR>
מה קרה?<BR>
<FONT SIZE="-1">ד"ר דבורה וייסמן<BR>
ירושלים.</FONT>

<H4>:יעקב בינג, מרכז "בית המדרש לשלום" מגיב</H4>

כמוך, הצטערנו על חד-מיניותה של רשימת המרצים<BR>
והמורים ב"בית-מדרש לשלום". עשינו מאמץ מיוחד השנה<BR>
להציע למשתתפי בית המדרש רשימה מגוונת של מורים<BR>
חשובים ומעניינים שלציבור הזדמן לשמוע פחות בעבר.<BR>
פנינו למספר לא מבוטל )6 לפחות( של מרצות אשר<BR>
לצערנו, לא יכלו השנה, כל אחת וסיבותיה עמה,<BR>
להשתתף באירוע. כולנו תקווה שבשנים הבאות גם דבר<BR>
זה יבוא על תיקונו.<BR>

<hR>

<H4>ועשית הישר והטוב": קטגוריות מטא-הלכתיות"</H4>
"ועשית הישר והטוב בעיני ה'":  הטוב  בעיני  שמים,<BR>
והישר  בעיני אדם, דברי רבי עקיבא. רבי ישמעאל<BR>
אומר  :אף הישר בעיני שמים, ואומר:  )משלי  ג(<BR>
"ומצא  חן  ושכל טוב בעיני אלקים  ואדם" הכריעו<BR>
חכמים לקיים דברי ר' ישמעאל, שנאמר: )דברים  יב<BR>
)"כי  תעשה  הישר  בעיני ה'ואין כאן טוב, ואומר:<BR>
)יהושע  כב( "אל אלקים ה', אלקים ה'" הוא יודע<BR>
וישראל הוא ידע.<BR>
<FONT SIZE="-1">(תוספתא שקלים פרק ב משנה ג)</FONT><BR>
<BR>
הישר והטוב, זו פשרה , לפנים משורת הדין<BR>
<FONT SIZE="-1">(רש"י דברים ו , יח)</FONT><BR>
<BR>
ועתה יאמר גם באשר לא צוך,  תן  דעתך  לעשות  הטוב<BR>
והישר בעיניו,  כי הוא אוהב הטוב והישר. וזה  ענין<BR>
גדול, לפי  שאי  אפשר  להזכיר בתורה כל הנהגות<BR>
האדם  עם  שכניו  ורעיו  וכל  משאו ומתנו  ותקוני<BR>
הישוב  והמדינות  כלם, אבל אחרי שהזכיר מהם  הרבה,<BR>
כגון "לא תלך רכיל")ויקרא יט , טז( "לא תקום  ולא<BR>
תטור" )שם, יח,( "ולא תעמוד על דם רעך"  )שם, טז(,<BR>
"לא תקלל חרש" )שם, יד(, "מפני  שיבה תקום" )שם,<BR>
לב(, וכיוצא בהן,  חזר לומר  בדרך  כלל  שיעשה<BR>
הטוב והישר בכל דבר,  עד שיכנס  בזה  הפשרה<BR>
ולפנים משורת הדין,  וכגון מה שהזכירו  בדינא  דבר<BR>
מצרא)ב"מ קח( ואפילו מה שאמרו )יומא פו( פרקו<BR>
נאה  ודבורו  בנחת  עם הבריות, עד שיקרא בכל ענין<BR>
תם וישר<BR>
<FONT SIZE="-1">(רמב"ן דברים  ו,  יח )</FONT><BR>
<BR>

לכאורה, גם האזהרה "ועשית הישר והטוב בעיני ה'",<BR>
שמוסיפה התורה מלבד כל הדינים  מיותרת היא, כי הרי<BR>
כל הדינים מכוונים למטרה זו, להראות לאדם את הדרך<BR>
הישרה. אולם, באמת ישנם כמה דברים שמצד הדין הם<BR>
מותרים, ונאסרו רק מצד "ועשית הישר והטוב" כי<BR>
היהדות אינה מסתפקת בהגבלת המעשה הרע שבפועל בלבד,<BR>
כי אם  שואפת היא לעקור גם את הרע שבכוח משורשו<BR>
מתוך נפש האדם, ומשום כך יש אזהרות מיוחדות לדברים<BR>
שבלב.<BR>
<FONT SIZE="-1">מתוך דבריו של "האדמו"ר החלוץ" רבי ישעיהו שפירא)<BR>
ז"ל, ע"פ נחמה ליבוביץ'(</FONT><BR>
</DIV>
<BR><BR>






<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vayigash</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויגש </FONT><BR>
<FONT SIZE="3" COLOR="navy">גליון מס' 11 תשנ"ח</FONT>

 </p>


<DIV ALIGN=right>
<FONT COLOR="#000080" SIZE="3">דברים היוצאים מן הלב, נכנסים אל הלב - אמנות המשא<BR>
ומתן</FONT><BR>
<BR>
"מענה רך ישיב חמה ודבר עצב יעלה אף")משלי ט"ו(:<BR>
שלמה המלך יזהיר בכתוב זה : על<BR>
האדם לגדל נפשו ולהרגיל טבעו ולשונו במענה רך, כי<BR>
המענה הרך ישקיט ויניח כעס<BR>
הכועס, והדברים המעציבים שהם בהפך מענה רך, הם<BR>
יולידו הכעס והחמה.<BR>
<BR>
<FONT SIZE="-1">(מדרש רבינו בחיי על פרשת ויגש )</FONT><BR>

<hR>

<H4>יוסף ויהודה: שני מודלים של מנהיגות</H4><BR>

<H3>אבינועם רוזנק</H3>

"ויגש אליו יהודה": הפרשה פותחת במפגש בין שני<BR>
האחים המובילים של משפחת<BR>
ישראל. וכן לשון המדרש: "כי הנה המלכים נועדו, עברו<BR>
יחדיו": ".:..זה יהודה ויוסף. עברו<BR>
יחדיו: זה נתמלא עברה על זה, וזה נתמלא עברה על זה.<BR>
המה ראו כן תמהו:..אלו<BR>
השבטים. אמרו: מלכים מדיינים אלו עם אלו- אנו מה<BR>
איכפת לנו ?")בראשית רבה, צג(<BR>
אכן, זהו קונפליקט חזיתי ונוקב בין שתי דמויות<BR>
מובהקות של מנהיגים, טיפוסי אופי<BR>
שונים, שכל אחד מייצג תפיסת עולם קוטבית.<BR>
</DIV>
<DIV ALIGN=right>
<BR>
מה מאפיין את שני המנהיגים הללו? מה הופך אותם<BR>
לכוחות מובילים לעומת יתר<BR>
האחים?<BR>
</DIV>
<DIV ALIGN=right>
<BR>
הרב יוסף דב סולובייצ'יק בספרו "ימי זכרון" משרטט<BR>
את דמויותיהם השונות של יהודה<BR>
ויוסף, ודברי המתארים דמויות אלו נכתבו בהשראתו.<BR>
</DIV>
<DIV ALIGN=right>
<BR>
יהודה ניגש אל יוסף. לפניו ניצב אדם יפה תואר,<BR>
מנהיג כריזמטי, שמתת שמים הקנתה לו<BR>
את הכח והקסם לכבוש לב המונים ומנהיגי עולם. יוסף<BR>
הוא מנהיג שנבחר עוד בטרם<BR>
עמד על דעתו. חלומותיו הובילוהו עוד בימי ילדותו.<BR>
דרכו היתה סלולה לפניו ובכל<BR>
אשר פנה הצליח. מדרגת עבד הנמכר בידי אחיו, הוא<BR>
דילג חיש קל למעמד שר המופקד<BR>
על המערכת כולה. מתוך בית האסורים נחלץ בלבוש המשנה<BR>
למלך. חינו, בהירות<BR>
חכמתו, לשונו הצחה והשנונה, מעוף דמיונו<BR>
והאינטונציה של דבריו כבשו את כל מי<BR>
שעמד לפניו. דמותו מקרינה שליטה עצמית מלאה. שליטתו<BR>
אינה נסדקת נוכח פיתוייה<BR>
של אשת פוטיפר. הוא ניצב שקט ומחושב מול מלך מצרים<BR>
המבהיל אותו מבור הכלא.<BR>
מול אנשי החצר המשתאים, הוא קשוב מספיק לניואנסים<BR>
הספוריים של פרעה חולם<BR>
החלומות; הוא מוכשר דיו לתמרן את המצב בצורה<BR>
אלגנטית, כך שניתן לפרוש תוכנית<BR>
כלכלית וחברתית לעשור וחצי הבאים. דיבורו שקול, הוא<BR>
אינו ממהר לענות ואינו מהסס<BR>
לטעון טיעוניו. הוא אינו קופץ לשלב הבא טרם בשלו<BR>
התנאים, והוא אינו מהסס לרגע<BR>
כשהוא מזהה נוכחה את הפוטנציאל הטמון בסיטואציה<BR>
הנצבת לפניו. )לדוגמא: עד<BR>
שבשלו התנאים הפסיכולוגיים ואנשי מצרים הציעו עצמם<BR>
כעבדים לפרעה, יוסף אינו<BR>
יוזם אלא מכשיר את התנאים לכך בעקיפין ]מז,<BR>
טו-כד[(.<BR>
<BR>
לעומת יוסף המנהיג מבטן ניצב יהודה. זה האחרון עלה<BR>
וטיפס מתוך אחיו. השלטון לא<BR>
ניתן לו אלא נרכש בידי עמל. הוא היה בקרב אחיו,<BR>
כשיוסף בא אליהם עם חלומותיו.<BR>
הוא חש את טעם הקנאה כשזה הקטן לבש את כתונת הפסים.<BR>
הוא ידע טעמו של תסכול<BR>
כשיצא עם אחיו לרעות את הצאן כשהאח הקטן והאהוב ישב<BR>
בצל אב המשפחה. הוא<BR>
יודע טעם חטא. הוא היה עם אחיו כשביקשו להרוג את<BR>
יוסף. הוא הורידו לבור והיה בזמן<BR>
החלפת האח בכסף לאורחת הישמעלים. עם כלתו תמר הוא<BR>
נחשף כאיש יצרי אך גם<BR>
כמי שיודע להודות על האמת ולעמוד נוכח כשלונותיו.<BR>
"צדקה ממני" הוא הרגע שניבט<BR>
לפנינו מנהיג עתידי המטפס אט אט כמי שראוי להנהיג<BR>
את אחיו ברגעים הקשים ביותר.<BR>
אותו רגע היה כשהאח יוסף, המשנה למלך - הכשרוני,<BR>
הנוצץ והמבריק - הצליח לנתב<BR>
את אחיו לסיטואציה פסיכולוגית חופפת לרגע המכירה,<BR>
שדרשה מהם לבחון עצמם.<BR>
יהודה בולט בכך שהוא אוזר כח ומתגבר על יצריו,<BR>
תשוקתו ומזגו האימפולסיבי, ומכריע<BR>
להציב עצמו בעימות חזיתי מול האח המחושב והמבריק.<BR>
זהו העימות כלשון המדרש בין<BR>
גור אריה יהודה הכוחני לבין המנהיג החכם.<BR>
</DIV>
<DIV ALIGN=right>
<BR>
לעומת יהודה הצומח לאיטו, יוסף בולט מיד בשורת<BR>
העבדים הנמכרים כמי שאינו שייך<BR>
לטור האפרורי כיון שנכונו לו גדולות.<BR>
</DIV>
<DIV ALIGN=right>
<BR>
יהודה מנהיג את בני משפחתו המצומצמת בלבד ומוכר<BR>
עצמו באבירות לעבד תחת<BR>
בנימין אחיו. )מד, לג(<BR>
</DIV>
<DIV ALIGN=right>
<BR>
לעומתו, יוסף מנהיג מערכות ענק בסדר גודל של<BR>
אימפריה מצרית, בכך שהוא הופך את<BR>
כל אזרחיה לעבדי עולם ויוצר בית עבדים אדיר שכמוה<BR>
מצרים לא ידעה מעולם. )מז, טו-<BR>
כה(<BR>
</DIV>
<DIV ALIGN=right>
<BR>
החלטותיו של יהודה אימפולסיביות הן בחטאיו והן<BR>
בגבורתו.<BR>
<BR>
יוסף מחושב וקר. זירת הפוליטיקה וההסטוריה עבורו<BR>
מגרש שח-מט הבנוי לתלפיות.<BR>
יהודה אינו מעיז לעמוד לפני אביו ללא בנימין והוא<BR>
מעדיף את מכירת עצמו על פני<BR>
הבושה של "וחטאתי לאבי כל הימים" )מד, לב(.<BR>
</DIV>
<DIV ALIGN=right>
<BR>
יוסף שולח לאביו עגלות לשאת את אביו )מה, כז( ורומז<BR>
- על פי המדרש ) בראשית<BR>
רבה, צד( - על פרשת עגלה ערופה שנלמדה עם אביו לפני<BR>
צאתו לשליחות. תוך כך,<BR>
באופן עקיף, הוא מגלגל את אשמת המכירה על אביו<BR>
שהורה לבנו לצאת אל אחיו למרות<BR>
שידע על המתח ועימות ביניהם. בכך פוטר עצמו יוסף<BR>
מאשמת השתיקה הרובצת עליו<BR>
זה שני עשור שנים.<BR>
</DIV>
<DIV ALIGN=right>
<BR>
אופני ההנהגה השונים רחוקים מלהיות מושלמים.<BR>
קרירותו של יוסף, שיקוליו<BR>
המנוכרים, תמרוניו המדוייקים וקהות חושיו לסבל<BR>
ההמונים, מאפשרים לו לעלות<BR>
ולשלוט, אך מעיבים על דמותו הכריזמתית שובת הלב<BR>
ונטולת החטא.<BR>
לעומת זאת, יצריו הלוהטים של יהודה ונכונותו לשבת<BR>
בין חוטאים, הם חלק בלתי נפרד<BR>
מאישיותו המנהיגותית של יהודה, המכיר את לב אחיו<BR>
ומחלץ את יוסף מהבור על ידי<BR>
מכירתו.<BR>
</DIV>
<DIV ALIGN=right>
<BR>
שתי העמדות המנהיגותיות הללו עתידות להפוך לשתי<BR>
ממלכות הנפרדות זו מזו. קשה<BR>
לאחת לדור בצד חברתה. ממלכת יהודה מצד אחד וממלכת<BR>
ישראל מצד שני, עתידים<BR>
לחיות בניכור זו לזו. ההפטרה מספר יחזקאל מביאה את<BR>
דברי הנבואה הצופה או המקווה<BR>
לחיבורם העתידי. חיבור פוליטי וחברתי, אך גם חיבור<BR>
פסיכולוגי אישיותי. תקוה לדור<BR>
שיקום בו מנהיג, שיוכל לאחד בתוכו את הטוב שבשני<BR>
דפוסי המנהיגות השונים. דור<BR>
נעדר מנהיג, הופך לעדה שאין בה רועה היכול לחשב את<BR>
צעדיה העתידיים. זוהי עדה<BR>
ללא מורה, המסוגל לנתק עצמו מהמולת ההמון ולחשב<BR>
נוכחה את הנדרש בקור רוח<BR>
המשוחרר מלחצים חולפים. דור כזה עלול לעמוד בפתחם<BR>
של שנות רעב כסומא לפני<BR>
תהום, ואין מי שמעיז לקרוא ולהורות דרך. אין מנהיג<BR>
מוסכם וברור שנבחר מבטן. גרוע<BR>
מזה, המנהיגים המטפסים מלמטה, אינם מסוגלים לרכוש<BR>
את אמון העדה כמי שיהיו<BR>
מוכנים להתגבר על יצרם ולקפוץ למים על מנת להציל את<BR>
הכלל אף במחיר חירותם<BR>
ומנעמיהם. אין שלום ואין ישיבה לבטח ללא רועה נאמן<BR>
המורכב משני המנהיגים<BR>
הטיפולוגיים. רק באמצעות שילובם החיובי, ניתן להגיע<BR>
לחזון הנביא יחזקאל: ועבדי דוד<BR>
מלך עליהם...ובמשפטי ילכו וחקותי ישמרו ועשו אותם.<BR>
וישבו על הארץ אשר נתתי<BR>
לעבדי ליעקב...וכרתי להם ברית שלום". )יחזקאל לז(<BR>
</DIV>
<DIV ALIGN=right>
<BR>
<FONT SIZE="-1">אבינועם רוזנק מלמד בחוג למחשבת ישראל באוניברסיטה<BR>
העברית בירושלים</FONT><BR>

<hR>

<H4>מנהיג המוסרי מתחשב בצרכי הציבור</H4>
</DIV>
<DIV ALIGN=right>
<H4>ומחלק משאבים באופן צודק</H4>
</DIV>
<DIV ALIGN=right>
<BR>
"לחם לפי הטף")מז, יב(: אע"פ שהיה בידו להרבות להם<BR>
מזון, נתן להם במדה מספקת.<BR>
כפי שאמרו רז"ל )במסכת תענית, פרק ראשון(:" בזמן<BR>
שהצבור שרוי בצער, אל יאמר<BR>
אדם: אלך אני, אוכל ואשתה, ושלום עליך<BR>
נפשי:".)פירוש הספורנו על בראשית מז, יב(<BR>
</DIV>
<DIV ALIGN=right>

<hR>

<H4>"איזהו גיבור? העושה שונאו לאוהב"</H4>
</DIV>
<DIV ALIGN=right>
<BR>
אמר רבי שמעון: כל הרקיע של מים, והמלאכים של<BR>
אש,"ומשרתיו אש לוהט" ואין<BR>
המים מכבין את האש, ולא האש שורף את המים, יהודה<BR>
ויוסף זה ארי וזה שור, אתמול<BR>
מתנגחין זה עם זה ועכשיו הוא משלחו אצלו שנאמר:<BR>
"ואת יהודה שלח לפניו" הוי<BR>
אומר: "עושה שלום במרומיו".) מדרש תנחומא: ויגש,<BR>
סימן ו(<BR>
<BR>
<BR>
<H4>-"ויפל על-צואריו, ויבך על צואריו עוד"</H4>
<H4>?בכי של שמחה, של כאב, של חרטה</H4>
</DIV>
<DIV ALIGN=right>
<BR>
יוסף בכה, יעקב לא בכה. יוסף עוד זלגו עיניו דמעות,<BR>
יעקב יבש כבר מקור דמעותיו.<BR>
יוסף התמיד עוד בבכי אפילו כשכבר נכנס יעקב בשיחה<BR>
אתו - בקווים זעירים אלה<BR>
משתקפת האמת לאמיתה; יעקב חי במשך כל השנים האלה<BR>
גלמוד ומבכה את בנו - כל<BR>
חיי רוחו נתונים היו לאבל ולמספד על יוסף. ויוסף -<BR>
חליפות ותמורות עברו עליו. לא<BR>
היה מופנה לטפח רגשות געגועיו, הדאגות החדשות מלאו<BR>
את לבו. עכשיו, בהתרפקו על<BR>
צוארי אביו, נתעוררו בו זכרונות כל עשרים שנות<BR>
הפרידה, וההתרגשות הכבושה<BR>
מתפרצת מתוכו בבת אחת.<BR>
</DIV>
<DIV ALIGN=right>
<BR>
יעקב בתוך כך הפך כולו - ישראל ; יוסף עודנו בוכה.<BR>
<FONT SIZE="-1">(פירוש רש"ר הירש על התורה)</FONT><BR>
</DIV>














<P ALIGN="center">

</P>

</body></html>

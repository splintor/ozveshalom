<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת בהעלותך</FONT><BR>
<FONT SIZE="3" COLOR="navy">גליון מס' 190 תשס"א</FONT><BR>

 </p>



<P ALIGN="RIGHT">
<B> זכרנו  את  הדגה":  וכי יש בענין שהיו המצרים נותנים להם"<BR>
דגים  בחנם?<BR>
והלא  כבר  נאמר: 'ואתם לכו עבדו ותבן לא ינתן לכם' )שמות ה'(<BR>
!?<BR>
אם תבן לא היו נותנים להם  בחנם,  ודגים  היו  נותנים  להם<BR>
בחנם?<BR>
ומה אני אומר "חנם"?  חנם מן המצות. )סיפרי בהעלותך פיסקא פז(</B></P>


<h3 ALIGN="RIGHT">
חיבת הארץ קשורה לחובות המוטלות על האדם החי בתוכה.</h3>
<P ALIGN="RIGHT">
ומזה  הטעם  היו  האנשים  שונאים  את  הארץ, לפי שהיו אבירי<BR>
לבב הרחוקים מצדקה, לא היה להם חפץ ורצון  לילך ממקום הפטור<BR>
למקום החיוב ובפה מלא אמרו  כן  "זכרנו  את  הדגה  אשר נאכל<BR>
במצרים חנם" )במדבר  יא  ה( ודרשו בספרי "חנם מן המצות" -<BR>
וביאור הדבר   שהיו   אוכלים   בלא  תרומות  ומעשרות,  כי מטעם<BR>
זה מנו שם את הקשואים ואת האבטיחים וכו', לפי  שכל אלו פטורין<BR>
מן המעשר בחוץ לארץ, אפילו מדרבנן ובארץ ישראל  חייבים  מדרבנן,<BR>
 ...ומדקאמרו "חנם מן המצות" מכאן שהיתה  עינם  צרה  בכהני  ה',<BR>
על כן  שנאו  את הארץ מקום החיוב,  אבל  הנשים של אותו דור<BR>
צדקניות היו והיו אוהבים הצדקה הן מצות חלה המיוחדת לנשים<BR>
ותלויה בארץ הן  שאר  תרומות  ומעשרות,  וזה שאמרו רז"ל  )סוטה <BR>
יא( "בזכות  נשים צדקניות שהיו באותו דור  נגאלו אבותינו<BR>
ממצרים" - רצה לומר בזכותם יצאו ממקום  הפטור למקום החיוב אשר<BR>
אליו נכספה וגם כלתה  נפשם,  וכן  אמרו רז"ל  )ב"ב קיט( על בנות<BR>
צלפחד שהיו צדקניות והיינו לפי שהיו אוהבים הצדקה, על כן אמרו <BR>
"תנה  לנו אחוזה"...<BR>
)כלי יקר במדבר כו , סד(</P>

<P ALIGN="RIGHT"><HR>
</P>
<h2 ALIGN="RIGHT">
                     "אל נא רפא נא לה"</h2>
<h3 ALIGN="RIGHT">
                                     גלעד אטקס</h3>
<I><FONT SIZE="-1"><P ALIGN="RIGHT">
מוקדש להחלמתו המהירה<BR>
 של בן דודי,<BR>
 ערן בן רחל ומיכאל</P>
</FONT></I><P ALIGN="RIGHT">
פרשתנו נחתמת בסיפור על דיבורם של מרים ואהרון במשה על אודות<BR>
אשתו ובחולי הצרעת של מרים. בלב הפרק ניצב המשפט היחיד, החד, רב<BR>
העוצמה, תפילתו של משה רבנו: 'אל נא רפא נא לה'. </P>
<P ALIGN="RIGHT">
דיבורו הקצר של משה בולט עוד יותר על רקע דבריו הארוכים<BR>
בפרשיית קברות התאווה הסמוכה: 'ויאמר משה: שש מאות אלף רגלי ...<BR>
הצאן ובקר ישחט להם... אם את כל דגי הים יאסף להם ומצא להם?!'</P>
<P ALIGN="RIGHT">
אני מבקש לעמוד על מספר היבטים הקשורים בתפילת משה.</P>
<P ALIGN="RIGHT">&nbsp;
</P>
<P ALIGN="RIGHT">
א. על הדיבור  'רפא נא לה' מביא רש"י את המדרש בספרי:</P>
<P ALIGN="RIGHT">
"מפני מה לא האריך משה בתפילה, שלא יהיו ישראל אומרים: אחותו<BR>
נתונה בצרה והוא עומד ומרבה בתפלה". ובהמשך נאמר: "דבר אחר, שלא<BR>
יאמרו ישראל בשביל אחותו הוא מאריך בתפלה, אבל בשבילנו אינו<BR>
מאריך".</P>
<P ALIGN="RIGHT">
המדרש שם בפיהם של ישראל שני טיעונים חלופיים המציעים הסבר<BR>
סותר לכאורה, לתפילתו הקצרה של משה. האחד מבקר את משה על אדישות<BR>
לגורלה של אחותו והשני דווקא מ?לין על העדפה של מרים על פני<BR>
ישראל. </P>
<P ALIGN="RIGHT">
מעיון שני במדרש נראה, ששני הטיעונים 'הסותרים' דווקא עולים<BR>
יפה יחדיו: הם הולמים את התיאור של עם נרגן וילדותי המעתיר על<BR>
מנהיגו ביקורת צולבת - גם אם סותרת - מכאן ומכאן. </P>
<P ALIGN="RIGHT">
המדרש מתייחס בשלילה לנרגנות הבלתי נסבלת של העם ולהתערבותו<BR>
המופרזת בחיים הפרטיים של אלה העוסקים בצרכי ציבור באמונה. </P>
<P ALIGN="RIGHT">
עמדה זו של המדרש מדגישה את הצורך במציאת האיזונים הנכונים<BR>
והמתאימים בין ביקורת הוגנת וראויה לביקורת נפסדת. ביקורת<BR>
ראויה, היא חיונית והיא חלק מתרבות של בקרה על הנהגה. ואולם,<BR>
ביקורת שהיא לשם ביקורת גובה מחיר כבד מההנהגה הציבורית<BR>
ומהציבור - ובנסיבות ימינו, מהמשטר הדמוקרטי עצמו. לא זו בלבד<BR>
שהיא פוגעת באנשים העוסקים בצרכי ציבור  ולעיתים אף מרפה את<BR>
ידיהם, אלא שהיא גם עלולה לעורר בקרב הציבור וההנהגה אטימות<BR>
וחוסר אמון כלפי מוסד הביקורת בכלל. </P>
<P ALIGN="RIGHT">&nbsp;
</P>
<P ALIGN="RIGHT">
ב. הספרי מדגיש את המניע החיצוני למתפלל - דעת הקהל - שהשפיע<BR>
על משה בעיצוב תפילתו הקצרה )"שלא יאמרו..."(.</P>
<P ALIGN="RIGHT">
גישה שונה לחלוטין עולה מתיאור המעשה בבית מדרשו של רבי אליעזר<BR>
)ברכות לד, ע"א (</P>
<P ALIGN="RIGHT">
"שנו רבותינו: מעשה בתלמיד אחד שירד לפני התבה בפני רבי אליעזר<BR>
והיה מאריך יותר מדי. אמרו לו תלמידיו:  רבנו, כמה ארכן הוא זה!<BR>
אמר להם: כלום ארכן הוא יותר ממשה רבנו, שנאמר בו  'ואתנפל לפני<BR>
ה' את ארבעים היום ואת ארבעים הלילה וגו'.</P>
<P ALIGN="RIGHT">
שוב מעשה בתלמיד אחד שירד לפני התבה בפני רבי אליעזר והיה מקצר<BR>
יותר מדי. אמרו לו תלמידיו: כמה קצרן הוא זה! אמר להם כלום מקצר<BR>
הוא יותר ממשה רבנו, שנאמר "אל נא רפא נא לה ".</P>
<P ALIGN="RIGHT">
ההשוואה בין העמדות של המדרשים בספרי ובברכות עשויה להיות<BR>
מעניינת.</P>
<P ALIGN="RIGHT">
תפילתו של משה רבנו היא תפילה ספונטנית של יחיד ואילו בבית<BR>
מדרשו של רבי אליעזר מדובר בתפילת ציבור ממוסדת. אחד התלמידים<BR>
עובר לפני התיבה, דעת התלמידים אינה נוחה, פעם מהקיצור ופעם מן<BR>
האריכות, רבי אליעזר סומך ידיו הן על זה והן על זו, למרות<BR>
שמדובר בתפילה ממוסדת שיש לה - מטבע העניין - כללים ברורים.</P>
<P ALIGN="RIGHT">
בעוד שהספרי חש צורך להסביר את קוצר התפילה הספונטנית של משה<BR>
ותולה אותה במניע חיצוני דהיינו לחץ של דעת הקהל, רואה רבי<BR>
אליעזר את תפילתו של משה רבנו, כמופת הראוי לחיקוי, מופת<BR>
שבעזרתו הוא דוחה את לחצם של קהל תלמידיו.</P>
<P ALIGN="RIGHT">
נראה שרבי אליעזר מדגיש ומעדיף את החוויה הרגשית-אישית של<BR>
המתפלל, והוא מבכר אותה אפילו על פני הכללים המקובלים הנהוגים<BR>
בתפילת הציבור.</P>
<P ALIGN="RIGHT">
דומה שפשט הפסוקים בפרשתנו קרוב יותר לעמדתו של הברייתא במסכת<BR>
ברכות. תפילתו הקצרה של משה רבנו התקבלה כתפילה המקפלת בתוכה<BR>
במילים ספורות משמעות רגשית-אישית רבה כל כך. את פירושו<BR>
האפולוגטי, לכאורה, של הספרי לתפילתו הקצרה של משה ניתן לראות<BR>
כדרש הנובע מסמיכות לפרשיית קברות התאווה. הוא סמך את נרגנות<BR>
ישראל כאן לנרגנותם שם.</P>
<P ALIGN="RIGHT">&nbsp;
</P>
<P ALIGN="RIGHT">
ג. פרץ התחינה-זעקה של משה רבנו ניתן להבנה גם לאור הנסיבות<BR>
המיוחדות שלפנינו. משה הענו מכל אדם, הוא בו זמנית גם פגוע וגם<BR>
מתקומם. הוא פגוע מדבריה של אחותו וגם נזעק לעזרתה ומתקומם בשל<BR>
מראה הצרעת הנורא הפושה בגופה. </P>
<P ALIGN="RIGHT">
דומה שמה שעומד ביסוד תפילתו הקצרה והנפלאה של משה איננו החשש<BR>
מפני 'מה יגידו העם' אלא התהליך הפנימי שהתרגש עליו באחת - הן<BR>
בשל דבריה של אחותו והן לנוכח המראה שלה.</P>
<P ALIGN="RIGHT">
ומכאן גם זעקתו הרגשית כל כך של משה:</P>
<P ALIGN="RIGHT"><I><B>
'ויזעק משה אל ה' ויאמר:  אל נא רפא נא לה'.</B></I></P>

<P ALIGN="RIGHT">
<I><FONT SIZE="-1">גלעד אטקס, אדריכל נוף במקצועו, הוא מהנדס המועצה המקומית<BR>
ירוחם</FONT></I></P>
<P ALIGN="RIGHT"><HR>
</P>
<h3 ALIGN="RIGHT">
"וטהרת אותם" -עבודת הקודש עלולה להכשיל ודורשת זהירות.</h3>
<P ALIGN="RIGHT">
חזר להזהיר על הטהרה, כי מעלת עבודת הקודש כשם שהיא מגביה לב<BR>
האדם בדרכי ה', כך יש להיזהר שלא תוסיף מכשול על ידי גאות על<BR>
שארי בני אדם וחילול השם באיזו עבירה קלה, וגם כל הגדול מחברו<BR>
יצרו גדול לעשות עבירות שאינם בשארי בני אדם, ונמצא הקריבה<BR>
לקודשה גורם לטומאה, וכדבר חגי הנביא )ב, י"ג( "ואשר יקריבו שם<BR>
טמא הוא"... וכמו שאירע באמת אחר כך לקרח ולבאים אחריו  מבני<BR>
לוי, שגדולתם היא הכשילתם, על כן באה אזהרה דלאחר שיעבדו את<BR>
אוהל מועד, יהיו נזהרים בטהרה לפי ערכם. )"העמק דבר" לנצי"ב על <BR>
במדבר ח, ט"ו(</P>
<P ALIGN="RIGHT"><HR>
</P>
<h3 ALIGN="RIGHT">
"והאיש משה ענו מאד"</h3>
<P ALIGN="RIGHT">
"ומשה   נגש   אל  הערפל" -  גרם  לו  ענותנותו,  שנאמר "והאיש<BR>
 משה  ענו  מאד".   מגיד הכתוב שכל מי שהוא  עניו , סופו להשרות<BR>
שכינה עם האדם בארץ, שנאמר "כה  אמר  יי  רם  ונשא  שוכן עד<BR>
וקדוש שמו ".  ואומר  "רוח  יי  עלי".   ואומר  "ואת  כל  אלה<BR>
ידי עשתה" ואומר  "זבחי  אלהים  רוח  נשברה".   וכל שהוא גבה לב<BR>
גורם  לטמא  את  הארץ ולסלק את השכינה, שנאמר "גבה עינים  ורחב <BR>
לב  אותו  לא  אוכל".   וכל  גבהי  לבב קרואים  תועבה,  שנאמר <BR>
"תועבת  יי כל גבה לב".  עבודה זרה קרויה  תועבה,   שנאמר "ולא <BR>
תביא  תועבה  אל  ביתיך".    כשם  שעבודה   זרה   מטמאה   את <BR>
הארץ  ומסלקת  את  השכינה.   ומשה  נגש אל הערפל לפנים מג'<BR>
מחיצות.  חשך וענן וערפל. חשך מבחוץ ענן מבפנים ערפל לפני <BR>
לפנים, שנאמר "ומשה נגש אל הערפל".<BR>
)מכילתא יתרו מסכת דבחדש פרשה ט(</P>
<P ALIGN="RIGHT"><HR>
</P>
<h3 ALIGN="RIGHT">
יראה וענווה: אברהם, משה והלל לעומת יצחק ושמאי</h3>
<P ALIGN="RIGHT">
וזהו  טענת  הגר בפרק במה מדליקין וקפדנות שמאי ברחיקתו, <BR>
דשמאי  הוא מדרגת היראה כנודע שמצדה הגבורה  והקפדנות  מדרגת <BR>
יצחק  אבינו  ע"ה, כנודע שממנו  התחלת ענין ישראל ... ולכך הוא<BR>
ריחק  הגרים שם בפרק במה מדליקין.  ומצד היראה   השלם   בה  <BR>
הוא   ממש   היפך   זה   כנ"ל. וענותנותו  של הלל קרבתן כענין<BR>
משה רבינו ע"ה ענו מאד,  לכן  קרב  הערב  רב  וטען  נגד מיכה<BR>
כנ"ל.  וכן אברהם  אבינו  ע"ה היה ענו כמו שאיתא בברכות "אי ענו<BR>
? תלמידו  של אברהם אבינו ע"ה" לכך הוא אב לגרים כדתנן בבכורים.<BR>
כי מצד העניוות שהוא הערכת חסרונו  מול  גודל  השם יתברך אין<BR>
מקום התנשאות נגד  גר  זה  שבא  במקלו  ובתרמילו כי מי שאמר<BR>
לשמן שידלק הוא  יאמר לחומץ וידלק ויוכל לשום אור בחומץ גם כן <BR>
כענין  "לב  טהור  ברא  לי אלקים" ובריאה הוא יש מאין . )ספר<BR>
אור זרוע לצדיק לרבי צדוק הכוהן מלובלין(</P>






<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

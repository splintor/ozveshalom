<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת תולדות</FONT><BR>
<FONT SIZE="3" COLOR="navy">גליון מס' 163 תשס"א</FONT><BR>

 </p>


<P ALIGN="RIGHT">
<FONT SIZE="+1"><B>                          ...ויגש וישק לו...ויברכהו<BR>

ויתן לך האלהים מטל השמים ומשמני הארץ  )בראשית  <BR>
כז, כז-כח(                                     <BR>

ויען יצחק אביו ויאמר אליו: הנה משמני הארץ יהיה <BR>
מושבך ומטל השמים מעל. ועל חרבך תחיה ואת אחיך   <BR>
תעבד. )בראשית כז, לט, מ(                       </B></FONT></P>

<h3 ALIGN="RIGHT">
אין משוא פנים לפני הקב"ה.                      </h3>
<P ALIGN="RIGHT">
אמר  רבי  חנין:  מאן דאמר  קודשא בריך הוא ותרן <BR>
הוא יתותרון בני מעוהי, אלא מאריך רוחיה וגבי    <BR>
דיליה )כל מי שאומר שהקב"ה וותרן )ומוותר        <BR>
לצדיקים(, יקרעו בני מעיו, אלא הקב"ה מאריך אפו, <BR>
אבל גובה את חובו(   תדע  שהרי  זעקה  אחת  הזעיק <BR>
יעקב  לעשו, דכתיב )בראשית כ"ו( 'ויצעק צעקה גדולה<BR>
ומרה'  והיכן  נפרע  לו?  בשושן,  שנאמר:  "ויזעק <BR>
זעקה גדולה  ומרה"  אסתר רבה ח'(                </P>
<P ALIGN="RIGHT">
והנה אמרו במדרש רבה שנענש יעקב אבינו על שגרם   <BR>
לעשו שצעק צעקה גדולה ומרה, וזה הביא שמרדכי צעק <BR>
צעקה גדולה ומרה. ולכאורה, קשה על מה זה נענש    <BR>
בצעקת עשו יותר ממה שגרם ליצחק אביו הצדיק שחרד  <BR>
חרדה גדולה?...ונראה שבעבירה לשמה שעשה יעקב לא נהנה<BR>
כלל בשעה שחרד יצחק, ובוודאי נצטער על זה אבל אנוס<BR>
היה, מה שאין כן על צעקת עשו שמח בלבו, על-כן    <BR>
נענש, שהרי גרם זה על-ידי עבירה של שקר ואסור    <BR>
ליהנות מזה. )"הרחב דבר" לנצי"ב  בראשית כז, ט - <BR>
הערה א(                                        </P>
<P ALIGN="RIGHT">
'והאלהים  יבקש את נרדף' )קהלת ג(: רב הונא בשם  <BR>
רב  יוסף  אמר: לעולם 'והאלהים יבקש את נרדף' -  <BR>
אתה מוצא צדיק רודף צדיק 'והאלהים יבקש את נרדף',<BR>
רשע רודף  צדיק  - 'והאלהים יבקש את נרדף', רשע  <BR>
רודף רשע -  'והאלהים   יבקש   את  נרדף'.  אפילו<BR>
צדיק  רודף  רשע 'והאלהים יבקש את נרדף' - מכל   <BR>
מקום: 'והאלהים יבקש את  נרדף'. )ויקרא רבה פרשה <BR>
כז(                                            </P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<I>                     ,לזכרה של תמר אביטבול ז"ל<BR>

אשר אופיה מלא החסד ,ההתנדבות וההבנה לזולת     <BR>

 יזכר לנצח בקרב בני משפחתה ומכריה              </I></P>

<h3 ALIGN="RIGHT">
אנחנו ורק אנחנו אחראים על מעשינו : אלה תולדות  <BR>
יצחק בן אברהם : אברהם הוליד את יצחק            </h3>
<h3 ALIGN="RIGHT">
יוסף בנג'יו                                    </h3>
<P ALIGN="RIGHT">
1. בעברית, מוגדרת ההיסטוריה כתולדות  ונראה     <BR>
שהדבר איננו מקרי . בתפיסה יהודית, ההיסטוריה אינה<BR>
עומדת דום כתיאור סביל של מאורעות שהתקיימו "פעם",<BR>
היא בתנועה מתמדת. היא פונה אומנם לעבר, אבל פניה<BR>
לעתיד,לא למאורע בלבד אלא למשמעותו,כאן ועכשיו.  <BR>
ההיסטוריה היא קודם כל היסטוריה של תולדות וזה מה<BR>
שאנו יכולים ללמוד מפסוקי התורה.                </P>
<P ALIGN="RIGHT">
כבר בתחילת ההיסטוריה הקוסמית אנו קוראים בבראשית<BR>
)ב,ד(: 'אלה תולדות השמים והארץ' כאילו כל הבריאה<BR>
כולה )למעלה ולמטה( נבראה אך ורק עבור התולדות,  <BR>
עבור מה שמתרחש אחרי הבריאה, כתוצאה )תולדה(     <BR>
מבריאה זו. במלים אחרות,ההיסטוריה  מגלה כיוון   <BR>
עתידי,היא תמיד בהתהוות ופניה מועדות לכיוון שלא <BR>
תמיד מוכר,ברור,מזוהה : אבל הוא קיים ועלינו     <BR>
לגלותו .                                       </P>
<P ALIGN="RIGHT">
2. פרשת השבוע נקראת תולדות ואכן  פסוקיה        <BR>
הראשונים עוסקים  בכיוון  אליו תתפתח היסטוריה   <BR>
שכבר התחילה  באברהם אבינו.                     </P>
<P ALIGN="RIGHT">
'ואלה תולדות יצחק בן אברהם : אברהם הוליד את    <BR>
יצחק'                                          </P>
<P ALIGN="RIGHT">
לפני הדיון על הפסוק הזה,עלינו להזכיר כי בדרך   <BR>
כלל, פסוקי התורה לעולם אינם מנותקים מהקשרם וחז"ל<BR>
לימדו אותנו לקשור פסוק או מאורע מסוים עם הקודם <BR>
לו, כך שכל פרשה  משתלבת תמיד עם הפרשה הקודמת, גם<BR>
כאשר היא עוסקת בנושא אחר.                      </P>
<P ALIGN="RIGHT">
ואכן, קראנו בסוף פרשת חיי שרה )כ"ה,י"ב(: ' ואלה<BR>
תולדות ישמעאל בן אברהם .... ואלה שמות בני ישמעאל <BR>
.' בהקשר הזה, המבוא לפרשתנו  נראה צפוי : אחרי  <BR>
תולדות ישמעאל,הבן הבכור,הנה תולדות הבן השני, אבל<BR>
ההמשך מעורר תמיהה : במקום לפרט את שמות בני יצחק<BR>
)כמו ואלה שמות בני ישמעאל( התורה כותבת 'אברהם  <BR>
הוליד את יצחק'. ברצוני להבהיר עניין זה בעיקר   <BR>
בעזרת  ה-מאור ושמש, פרשן חסידי מתחילת המאה ה- 19<BR>
)ר'  קלונימוס אפשטיין מקרקא(.                  </P>
<P ALIGN="RIGHT">
וכך רואה בעל מאור ושמש את הדברים : לפני שהתורה <BR>
תדון על תולדות יצחק היה צורך להדגיש כי אכן יצחק<BR>
הוא תולדה של אברהם. מנין נובע צורך זה ? כדי    <BR>
להבין אותו,נחזור מספר פסוקים אחורה.ידענו כבר   <BR>
'כי ביצחק יקרא לך זרע'  )כ"א,י"ב( וקודם לכן בפרק<BR>
 י"ז,פסוק י"ט ' שרה אשתך יולדת לך בן וקראת את  <BR>
שמו יצחק והקימותי את בריתי איתו לברית עולם לזרעו<BR>
אחריו.' במקביל ליצחק, גם ישמעאל מקבל כוח ועושר <BR>
ואפילו ייצאו ממנו  12 נשיאים  , אך דרכו תיפרד  <BR>
מזו של יצחק : בסיכום,ליצחק הובטח מקום מיוחד    <BR>
ולישמעאל מקום מכובד אך נפרד. איך  תתקיימנה     <BR>
ההבטחות ?  וימת אברהם .... ויקברו אותו יצחק      <BR>
וישמעאל בניו)כ"ה,ט'( .אנו רואים כאן שבניגוד    <BR>
להפרדה עליה דיברנו, לפנינו שוויון מלא בין האחים<BR>
)בגמרא )בבא בתרא, ט"ז, ע" ב( כתוב  כי ישמעאל חזר<BR>
בתשובה בחיי אביו ומוכרת ההערכה כלפי החוזרים    <BR>
בתשובה( ללא  התנגדות  או יריבות כלשהי. במצב כזה,<BR>
מי משניהם יקבל את ברכתו המיוחדת של אברהם,מי יהיה<BR>
ממשיך דרכו ?ללא היסוס, עונה התורה מיד : ' ויהי <BR>
אחרי מות אברהם ויברך אלהים את יצחק בנו'  - הכרזה<BR>
ברורה לגבי הבן הממשיך וכאמור לעיל,  לישמעאל עתיד<BR>
מכובד עם היסטוריה נפרדת משלו ' ואלה שמות בני   <BR>
ישמעאל ...'.                                     </P>
<P ALIGN="RIGHT">
כבר הרמב"ן ואחריו הרשב"ם ביטאו את ההבדלים בין  <BR>
יצחק לבין ישמעאל : שני העמים הם אחים, אבל      <BR>
לישמעאל יש -  כמו לכל עם אחר - היסטוריה שמתפתחת<BR>
באופן טבעי. כשהתורה עוסקת לאחר מכן בתולדות     <BR>
יצחק,לפני שהיא מפרטת את שמות בניו,היא שבה      <BR>
ומדגישה את התאמתו של יצחק למקורו, אברהם. לבעל  <BR>
מאור ושמש פרשנות דומה והוא קורא כך את הפסוק :  <BR>
ואלה התולדות שאברהם הוליד עם )את = עם( יצחק    <BR>
.השותפות בין אב לבן מחזקת את הקשר בין מרכיבי   <BR>
השושלת.                                        </P>
<P ALIGN="RIGHT">
הפרשן כלי יקר )ר' שלמה אפרים לונטשיץ - מחכמי   <BR>
פולין בסוף המאה ה- 16( מבחין בין שתי המלים בן  <BR>
ותולדה ומסכם יפה את הרעיון הזה:                </P>
<P ALIGN="RIGHT">
       " ישמעאל בן אברהם  אשר ילדה הגר המצרית  <BR>
בן אבל לא תולדה של אברהם                       </P>
<P ALIGN="RIGHT">
        יצחק בן אברהם  אברהם הוליד את יצחק     <BR>
גם בן וגם תולדה של אברהם"                      </P>
<P ALIGN="RIGHT">
3. עד עכשיו התמקדנו בהתמודדות בין שני האחים    <BR>
יצחק וישמעאל וראינו שיש פתרון להתמודדות זאת.   <BR>
הדברים אינם נכונים  ביחס להתמודדות מסוג אחר    <BR>
המתגלה בהמשך הפרשה ,התמודדות מסוכנת יותר הנותנת<BR>
היבט נוסף לדיון על ה"תולדות".                  </P>
<P ALIGN="RIGHT">
לפנינו בעיה עמוקה : שלא כמו ישמעאל ויצחק שאינם <BR>
מתחרים ביניהם, מכיוון שלכל אחד מהם תפקיד וייעוד<BR>
משלו,יעקב ועשו שניהם תולדה של יצחק,הם תאומים   <BR>
מאותה אם וכאילו בעלי אותה זהות ומכאן נובעת     <BR>
התחרות ביניהם : מי באמת הבכור ? התורה לא משיבה <BR>
מיד לשאלה,היא כאילו מהתלת בנו : עשו נולד הראשון,<BR>
ולכן הוא הבכור,לאחר מכן, בעקבות "מכירת הבכורה",<BR>
יעקב הוא הבכור,אחרי מכירת הבכורה ועד הסוף תעורער<BR>
הזכות להיות הממשיך של אברהם ויצחק )ואולי, במובן<BR>
מסוים, עד עצם היום הזה,כאשר הנצרות,היורשת של   <BR>
רומא , המסמלת את  אדום הוא עשו ,טוענת שהיא עם  <BR>
ישראל האמיתי(.                                 </P>
<P ALIGN="RIGHT">
המשך הסיפור מוכר לכולנו וברצוני רק להדגיש את   <BR>
עומק הניגודים שמפרידים בין שני האחים. אומנם יצחק<BR>
חשב על שיתוף פעולה ביניהם והקדיש לכל אחד תפקיד <BR>
שונה ועד הסוף קיווה  שתוגשם כוונתו. אבל עשו לא <BR>
רוצה לשתף פעולה )עם אף אחד(, הוא רוצה הכל ועכשיו<BR>
ובעצם, כך הוא נוטש את המסר המשפחתי : בעיניו אין<BR>
ערך למסר הזה ,ויתרה מזאת - אין ערך לחיים. הוא  <BR>
אומר לאחיו : הנה אנוכי הולך למות )כ"ה,ל"ב(. אין<BR>
ספק: עשו מתקשה לחיות .                         </P>
<P ALIGN="RIGHT">
השל"ה )שני לוחות הברית לר' ישעיהו הורוביץ( מציע<BR>
לנו מעין נוסחה למצב זה : הוא כותב שבתוך השם יצחק<BR>
מתגלים שני הכיוונים שיצאו ממנו : יצחק = חי וק?ץ <BR>
) 'עוד אבינו חי',יעקב אבינו לא מת' )בבלי תענית <BR>
ה, ע"ב(  לעומת המוות - 'קץ כל בשר בא לפני' בפרשת<BR>
נח לפני המבול(                                 </P>
<P ALIGN="RIGHT">
.4. ברור לנו עכשיו שקיימים שני סוגים של        <BR>
התמודדות :                                     </P>
<P ALIGN="RIGHT">
א( עימות בין שני ניגודים עד שבא גורם שלישי     <BR>
ומכריע ביניהם : זו התמודדות שמקדמת   ההיסטוריה <BR>
או בלשון התורה, אלה התולדות :  אברהם, המסמל את <BR>
החסד )המים(, מנוגד ליצחק,המסמל את הדין )האש(, עד<BR>
שבא יעקב,המכיל את שני הניגודים ביחד ומחבר ביניהם<BR>
בהצלחה )"ראשו מגיע השמימה" - ושמים כחיבור בין  <BR>
שני הניגודים "אש ומים"(.                       </P>
<P ALIGN="RIGHT">
      ב( לעומת עימות אחר שאינו מוביל לחיבור    <BR>
והוא ממשיך בהתמדה ללא פתרון : העימות בין       <BR>

          יעקב לעשו.                           </P>
<P ALIGN="RIGHT">
5. בעל מאור ושמש עוזר לנו לסכם  דיון זה על     <BR>
ה"תולדות". למושג תולדה שמניע את ההיסטוריה ונותן<BR>
לה כיוון ותנועה,הוא מוסיף את המושג  בנין.      </P>
<P ALIGN="RIGHT">
הוא מתייחס לפסוק 'אלה תולדות השמים והארץ בהבראם<BR>
'... המדרש רואה במלה זו רמז לאברהם שנמצא  שותף לכל<BR>
שלב ושלב של הבניין , וכפי שכתוב במדרש )בראשית  <BR>
רבה ס"ג( 'אברהם נקרא אברהם,יצחק נקרא אברהם,יעקב<BR>
נקרא אברהם ...'.. כלומר אברהם הוא הבסיס ואין בנין<BR>
בלעדיו,אבל לבנין שלוש קומות וכל קומה חשובה     <BR>
כשלעצמה. ובעל  מאור ושמש מסביר: הבנין הוא החיבור<BR>
בין המוליד לבין התולדה,כפי שראינו בפסוק הראשון <BR>
של הפרשה, וכך נבנה הבנין לנגד עינינו,כל יום וכל<BR>
רגע ...                                           <BR>
                                               </P>
<P ALIGN="RIGHT">
הבנין מצליח להתקיים כאשר יש התאמה בין סיבה     <BR>
לתוצאה )"תולדה"(,כאשר מתגלגל הקשר בין אב לבן : <BR>
אב+בן=אבן, זו אבן הפינה עליה מושתת כל עולם ועולם<BR>
                                              .</P>
<P ALIGN="RIGHT">
<FONT SIZE="-1"><I>               ד"ר יוסף חיים בנג'ו הוא סוציולוג</I></FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h3 ALIGN="RIGHT">
ריבוי הפנים של עשו                             </h3>
<P ALIGN="RIGHT">
שמו  עשו,  שהיה עשוי ונגמר,  עשו, בגימטריא     <BR>
שלום,   שאלמלא  שמו שהוא שלום, היה מחריב  העולם,<BR>
  דבר אחר: עשו 'ע' שו' - שוא זה השלים לע' אומות<BR>
שבראתי בעולמי. )בעל הטורים בראשית כה, כה(      </P>
<P ALIGN="RIGHT">
'שלום':   בגימטריא  עשו,  הוי מקדים שלום לכל   <BR>
אדם ואפילו בשלום גוי. ) בעל הטורים במדבר ו , כו(</P>
<P ALIGN="RIGHT">
...אולם הרבה יותר עמוק הוא ההסבר שנותן 'בעל      <BR>
הטורים' במקום השני בו הוא אומר "שלום בגימטריא  <BR>
עשו..."וכאמור מדובר כאן בברכת כוהנים, משמע - ברכת<BR>
השלום לישראל איננה שלה, כל עוד לא יהיה שלום גם <BR>
עם עשו.                                        </P>
<P ALIGN="RIGHT">
ניתן לומר כי בתולדות הגימטריא של עשו היא שלום  <BR>
כדי לרסן את עשו, ואילו בברכת הכוהנים הגימטריא של<BR>
עשו היא שלום, כיד שידע עם ישראל עד כמה מצווה הוא<BR>
על השלום, וכי לא יהיה לישראל שלום, כל עוד לא   <BR>
יכון שלום בין יעקב לבין עשו. )מתוך שבע שנים של <BR>
שיחות על פרשת השבוע לפרופ' י.ליבוביץ ז,ל, עמ'  <BR>
                                           (110</P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"ועל חרבך תחיה" : קללה, ברכה או הכרח           </h3>
<P ALIGN="RIGHT">
ועל חרבך תחיה: בשכר שלקחת תליך וקשתך במצותי.   <BR>
'ואת  אחיך  תעבד':  אמר  עשו - מאחר ששמתו גביר <BR>
לי, הוא  ינהוג  בי מנהג בזיון אמר אביו 'ועל חרבך<BR>
תחיה' - תשמישך  יהיה  בחרב ואין זה מנהג בזיון. <BR>
אמר עשו: אף על פי כן,  בתשמיש  חרב  יטריחני יותר<BR>
מדאי. אמר לו 'ואת אחיך תעבד' - בתשמיש זה וירחם <BR>
עליך. )חזקוני בראשית כז, מ(                    </P>
<P ALIGN="RIGHT">
וטעם  ועל  חרבך  תחיה,  כמו בחרבך,  וכן 'כי לא <BR>
על הלחם  לבדו  יחיה  האדם' )דברים ח ג(,  בלחם, <BR>
ואין הברכה  שתהיה  מחיתו  משלל  האויבים בחרבו, <BR>
כי הנה  נתן  לו  משמני  הארץ ומטל השמים ובה    <BR>
יחיה, אבל  הענין  לומר  שיחיה  במלחמותיו  כי   <BR>
ינצח ולא יפול בחרב אויב, ועל כן אמרואת אחיך    <BR>
תעבוד, שלא תתגבר עליו, והוא יגבר עליך. )רמב"ן  <BR>
בראשית פרק כז פסוק מ(                          </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

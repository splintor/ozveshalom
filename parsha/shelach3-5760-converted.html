<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת שלח</FONT><BR>
<FONT SIZE="3" COLOR="navy">גליון מס' 140 תש"ס</FONT><BR>

 </p>


<P ALIGN="RIGHT"><B>
ונהי בעינינו כחגבים וכן היינו בעיניהם. )במדבר  <BR>
יג , לג(                                       </B></P>

<h3 ALIGN="RIGHT">
יש ענקים וחגבים מסוגים שונים                   </h3>
<P ALIGN="RIGHT">
...בארץ ישראל נשתיירו אפוא שרידים של הנפילים     <BR>
מלפני המבול, ועובדה זו מתאימה יפה לשיטה )זבחים <BR>
קי"ג, ע"א( שלא ירד מבול בארץ ישראל ונשתמר בה   <BR>
אפוא הכוח השרשי-מקורי של הארץ. בהיותה תחת      <BR>
אוכלוסייה כנענית נתגלה כוח זה רק בגידול ענקים, <BR>
בעלי שיעור קומה גופנית. אך באותה מידה יש בכוח זה<BR>
כדי להכשיר את הארץ להיות קרקע לעם ה', שהרי עם זה<BR>
ישמור בה את תורת ה' וכך ישוב העולם לימי נעוריו <BR>
והארץ תהיה כגן עדן. ואל נשכח את מאמר חז"ל      <BR>
שבריאות וכוח גופני הם מתנאי ההתפתחות הרוחנית   <BR>
העליונה )שבת צב, ע"א(. ואולי לא נטעה אם נאמר שזה<BR>
היחס שבין כוח הארץ לבין תכונת יושביה: במקום    <BR>
שעבודת הרוח שובתת, יפה כוח הארץ לגדל ענקים בעלי<BR>
שיעור קומה גופנית; אולם אם שוכנים בה  אנשים    <BR>
שמגמת היא רוחנית, ינוצל כוח הארץ לפעילות רוחנית<BR>
ולא לקומת ענק של הגוף. )מתוך פירוש הרש"ר הירש על<BR>
במדבר י"ג, ל"ג(                                </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
"על פי ה'"                                     </h2>
<h3 ALIGN="RIGHT">
פנחס לייזר                                     </h3>

<P ALIGN="RIGHT">
סיפור המרגלים הפותח את פרשתנו מעלה שאלות רבות. <BR>
בין היתר, מתמודדים הפרשנים עם הקושי בפשוטו של  <BR>
מקרא; איך ייתכן ששליחת המרגלים שנעשתה מכוח ציווי<BR>
אלוקי הסתיימה בצורה כה טראגית?                 </P>
<P ALIGN="RIGHT">
רש"י מפרש לכן: "שלח לך" - לדעתך, אני איני מצוה <BR>
לך - אם תרצה, שלח... "                           </P>
<P ALIGN="RIGHT">
ומכיוון שכך פירש את פסוק ב, ממשיך רש"י בעקביות <BR>
את גישתו הפרשנית בפסוק ג, וזו לשונו:           </P>
<P ALIGN="RIGHT">
"וישלח אתם משה ממדבר פארן על פי ה'": ברשותו,  <BR>
שלא עיכב על ידו".                              </P>
<P ALIGN="RIGHT">
הביטוי המופלא "על פי ה'" מופיע בתורה בהקשרים   <BR>
שונים:                                         </P>
<P ALIGN="RIGHT">
1. ויסעו  כל  עדת  בני ישראל ממדבר סין למסעיהם <BR>
על פי ה' ויחנו ברפידים ואין מים לשתת העם       <BR>

 ) שמות  יז, א(                                </P>
<P ALIGN="RIGHT">
2. ויניחהו במשמר לפרש להם על פי ה'. )ויקרא    <BR>
כד,  יב(                                       </P>
<P ALIGN="RIGHT">
3. ויפקד אתם משה על פי ה' כאשר צוה. . )במדבר  <BR>
ג, טז(                                         </P>
<P ALIGN="RIGHT">
4. כל  פקודי  הלוים  אשר  פקד משה ואהרן על פי  <BR>
ה' למשפחתם  כל  זכר  מבן חדש ומעלה שנים ועשרים <BR>
אלף. )שם ג , לט(                               </P>
<P ALIGN="RIGHT">
5. ויתן  משה  את כסף הפדים לאהרן ולבניו על פי  <BR>
ה' כאשר צוה ה' את משה.)שם ג ,נא(               </P>
<P ALIGN="RIGHT">
6. אלה  פקודי  משפחת  הקהתי  כל העבד באהל מועד <BR>
אשר פקד משה ואהרן על פי ה' ביד משה             <BR>

.)שם, . ד , לז(                                </P>
<P ALIGN="RIGHT">
7. אלה  פקודי משפחת בני גרשון כל העבד באהל מועד<BR>
אשר פקד משה ואהרן על פי ה'. )שם ד , מא(        </P>
<P ALIGN="RIGHT">
8. אלה  פקודי משפחת בני מררי אשר פקד משה ואהרן <BR>
על פי ה' ביד משה. )שם ד , מה(                  </P>
<P ALIGN="RIGHT">
9. על  פי ה פקד אותם ביד משה איש איש על עבדתו  <BR>
ועל משאו ופקדיו אשר צוה ה' את משה.) ד , מט(    </P>
<P ALIGN="RIGHT">
10. ויש  אשר  יהיה  הענן  ימים  מספר על המשכן  <BR>
על פי ה יחנו ועל פי ה' יסעו.) שם ט  כ(         </P>
<P ALIGN="RIGHT">
11. על  פי  ה  יחנו ועל פי ה יסעו את משמרת ה   <BR>
שמרו על פי ה ביד משה. )שם ט, כד(               </P>
<P ALIGN="RIGHT">
12.     ויסעו בראשנה על פי ה ביד משה. )שם י ,  <BR>
יג(                                            </P>
<P ALIGN="RIGHT">
13וישלח  אתם  משה  ממדבר  פארן  על  פי  ה' כלם <BR>
אנשים ראשי בני ישראל המה. . )שם יג, ג(         </P>
<P ALIGN="RIGHT">
14. ויכתב  משה  את  מוצאיהם  למסעיהם  על  פי  ה<BR>
ואלה מסעיהם למוצאיהם. )שם לג , ב(              </P>
<P ALIGN="RIGHT">
 15.ויעל  אהרן  הכהן  אל  הר  ההר על פי ה וימת <BR>
שם בשנת  הארבעים  לצאת  בני  ישראל  מארץ  מצרים<BR>
בחדש החמישי באחד לחדש. .)שם לג , לח(           </P>
<P ALIGN="RIGHT">
16. ויצו  משה  את בני ישראל על פי ה לאמר כן מטה<BR>
בני יוסף דברים )שם לו , ה(                     </P>
<P ALIGN="RIGHT">
17. וימת שם משה עבד ה בארץ מואב על פי ה'.      <BR>
)דברים לד  ה(                                  </P>

<P ALIGN="RIGHT">
בדיקת כל המקומות בהם מופיע הביטוי בתורה מלמדת  <BR>
אותנו כי:                                      </P>
<P ALIGN="RIGHT">
- ביטוי זה מופיע בספר במדבר 14 פעמים מתוך ה17- <BR>
פעמים שהוא מופיע בתורה.                        </P>
<P ALIGN="RIGHT">
- הדברים מתייחסים ברוב הפעמים לחניות, מסעות    <BR>
ופקידות של בני ישראל במדבר                     </P>
<P ALIGN="RIGHT">
- גם שליחת המרגלים שעל-פי פשוטו של מקרא נעשתה  <BR>
"על-פי ה'" מהווה חלק מהתהליך ה"מדברי" אותו עברו<BR>
בני ישראל בצאתם ממצרים.                        </P>
<P ALIGN="RIGHT">
- הופעתו הראשונה של הביטוי בשמות י"ז מתייחסת גם<BR>
היא למסע ולחניה ברפידים )חז"ל דרשו שם זה מלשון <BR>
"רפיון"( וגם שם מתלונן העם על מחסור במים ומגלה <BR>
סימנים של ייאוש וחוסר אמונה , בדומה לפרשת      <BR>
המרגלים.                                       </P>
<P ALIGN="RIGHT">
לעומת פסוקים אלו, קיימים שני הפסוקים )במדבר    <BR>
ל"ג, לח ודברים לד, ה( המתארים את מותם של אהרון <BR>
ומשה "על פי ה'" וחז"ל פרשו את הביטוי בהקשר זה  <BR>
כתיאור מטפורי של מיתת נשיקה.                   </P>
<P ALIGN="RIGHT">
האם ניתן למצוא מכנה משותף לשימושים השונים של   <BR>
ביטוי זה?                                      </P>
<P ALIGN="RIGHT">
הרמב"ם )מורה נבוכים א, ס"ה( מתייחס לדיבור של ה'<BR>
ול"רוח פיו" כביטוי מושאל לרצונו וחפצו של הקב"ה <BR>
ואכן מן הראוי לפרש את מיתתם של צדיקים על-פי ה' <BR>
כביטוי מובהק של רצון הא-ל; כלומר, צדיקים כמשה  <BR>
ואהרון מתו רק מפני שכך קבע הקב"ה ולא מכיוון    <BR>
שחטאו )רבים המדרשים המתארים את המשא ומתן שמנהל <BR>
משה עם הקב"ה בעניין זה(.                       </P>
<P ALIGN="RIGHT">
רצונו של הקב"ה לעתים ידוע לנו מתוך ציווי מפורש,<BR>
אך לעתים נמצא האדם במצב בו הוא צריך ל"דרוש"  את<BR>
רצון הא-ל מתוך עקרונות כלליים .                </P>
<P ALIGN="RIGHT">
הגמרא במסכת שבת )פז, ע"א( מצטטת ברייתא בה נאמר:</P>
<P ALIGN="RIGHT">
תניא: שלשה  דברים  עשה  משה  מדעתו  והסכים     <BR>
הקדוש ברוך  הוא  עמו : הוסיף  יום  אחד  מדעתו  <BR>
)לשני ימי הגבלה( ופירש מן האשה )לאחר מתן תורה( <BR>
ושבר  את  הלוחות )ברדתו מהר סיני כאשר ראה את   <BR>
העגל( ...                                        </P>
<P ALIGN="RIGHT">
נראה שאם ננסה לקרוא את פירושו של רש"י לביטוי   <BR>
"על- פי ה'" בהסתכלות זו, עלינו לומר כי כאן רצונו<BR>
של הא-ל מתבטא בכך ש"הוא לא עיכב על ידו", כלומר <BR>
שהוא איפשר בחירה חופשית ולא התערב בבקשתם של בני<BR>
ישראל לשלוח מרגלים, למרות שכבר הובטח להם שהארץ <BR>
טובה.                                          </P>
<P ALIGN="RIGHT">
שניות זו לגבי רצונו של הא-ל באה לידי ביטוי גם  <BR>
במחלוקת הידועה סביב מינויו של מלך בשר ודם.     </P>
<P ALIGN="RIGHT">
וכך לשון חז"ל בספרי שופטים:                    </P>
<P ALIGN="RIGHT">
"'ואמרת  אשימה  עלי  מלך'-  רבי נהוראי אומר:   <BR>
הפסוק בגנאי  ישראל  הוא מדבר, שנאמר 'כי לא אותך<BR>
מאסו כי אותי מאסו ממלך עליהם' )שמואל א' ח'(    </P>
<P ALIGN="RIGHT">
אמר רבי יהודה:  והלא  מצוה היא מן התורה לשאול  <BR>
להם מלך, שנאמר 'שום תשים עליך מלך אשר יבחר ה'  <BR>
אלהיך בו'? ולמה נענשו בימי שמואל? לפי שהקדימו על<BR>
ידם 'ככל  הגוים  אשר  סביבותנו'  רבי  נהוראי   <BR>
אומר:  לא בקשו להם מלך אלא להעבידם עבודה זרה,  <BR>
שנאמר' והיינו גם אנחנו  ככל  הגוים ושפטנו מלכנו<BR>
ויצא לפנינו ונלחם את מלחמתינו ."               </P>


<P ALIGN="RIGHT">
כנראה שפענוח רצונו של הקב"ה אינו תמיד דבר קל,  <BR>
בעיקר כאשר הדברים לא נאמרו מפורשות ותלויים במידה<BR>
רבה בפרשנות.                                   </P>
<P ALIGN="RIGHT">
רצונו של הא-ל בא לידי ביטוי גם בחוקי הטבע )כולל<BR>
גזרת המוות(, גם בציוויים המפורשים בתורה וגם במתן<BR>
בחירה חופשית לאדם לפעול כהבנתו.                </P>
<P ALIGN="RIGHT">
קטגוריה אחרונה זו היא פרדוכסלית, מכיוון שהיא   <BR>
בעצם כוללת בתוכה את האפשרות שבני אדם יבחרו לפעול<BR>
בניגוד לרצונו של הקב"ה.                        </P>
<P ALIGN="RIGHT">
הרמב"ם )הלכות תשובה ה, ד( מתמודד עם פרדוקס זה  <BR>
וזו לשונו:                                     </P>
<P ALIGN="RIGHT">
"ואל  תתמה  ותאמר  היאך יהיה האדם עושה כל מה   <BR>
שיחפוץ  ויהיו  מעשיו  מסורים  ל,ו וכי יעשה בעולם<BR>
דבר  שלא  ברשות  קונו ולא חפצו והכתוב אומר 'כל <BR>
אשר  חפץ  ה'  עשה בשמים ובארץ'?                </P>
<P ALIGN="RIGHT">
 דע שהכל כחפצו יעשה  ואף  על  פי  שמעשינו      <BR>
מסורין  לנו. כיצד? כשם שהיוצר   חפץ   להיות  האש<BR>
 והרוח  עולים  למעלה והמים והארץ יורדים למטה   <BR>
והגלגל סובב בעיגול וכן שאר  בריות  העולם  להיות <BR>
כמנהגן  שחפץ  בו, ככה חפץ  להיות האדם רשותו בידו<BR>
וכל מעשיו מסורין לו, ולא  יהיה  לו  לא  כופה ולא<BR>
מושך, אלא הוא מעצמו ובדעתו  שנתן לו האל עושה כל<BR>
שהאדם יכול לעשות. לפיכך,  דנין  אותו  לפי מעשיו;<BR>
אם עשה טובה, מטיבין לו  ואם  עשה  רעה,  מריעין <BR>
לו"                                            </P>
<P ALIGN="RIGHT">
הרמב"ם מסיים הלכה זו במילים: " דע שיש בידך כוח <BR>
לעשות ועתיד אתה ליתן את הדין"                  </P>
<P ALIGN="RIGHT">
האדם הוא אפוא אחראי מעצם טבעו לבחירותיו. לעתים <BR>
ברור לו מאד איך עליו לפעול אך, לעתים פענוח רצונו<BR>
של הא-ל במצבים של חוסר וודאות אינו דבר פשוט;   <BR>
קיימת האפשרות, כמו בשלושת הדברים שעשה משה מדעתו<BR>
ש"הקב"ה יסכים לדעתו" ויאשר בדיעבד את בחירתו של <BR>
האדם. אך, קיימת האפשרות, כאשר מעשיו של האדם או <BR>
של חברה יוצאים מכלל שליטה ומאבדים את כוונתם    <BR>
המקורית )כפי שמדרשים מסוימים מפרשים את הידרדרות<BR>
המרגלים שהיו ראויים מלכתחילה(, שהא-ל אינו עוצר <BR>
תהליכים )אינו מעכב בידם, בלשונו של רש"י( אך מטיל<BR>
על האנשים את האחריות על בחירתם. נראה לי שמתן   <BR>
אחריות מלאה לאדם על בחירותיו מבטא אמונה )כדברי <BR>
המדרש בפ' האזינו: "א-ל אמונה - שהאמין בעולם   <BR>
ובראו"( בבגרותו של האדם . ואולי לא היה דור     <BR>
כדורנו שחווה את החוויה המוחלטת של הצורך בבחירה <BR>
אחראית "על פי ה'" במצב של אי-וודאות מדברית.    </P>

<P ALIGN="RIGHT">
<FONT SIZE="-1">     .פנחס לייזר, עורך "שבת שלום", הוא פסיכולוג</FONT></P>
<P ALIGN="RIGHT"><HR WIDTH="95%" ALIGN=CENTER>

                                               </P>

<h3 ALIGN="RIGHT">
קוראים מגיבים                                  </h3>

<P ALIGN="RIGHT"><B>
)תגובות לרשימה "מחשבות על ירושלים" של דב ברק   <BR>
שפורסמה בגיליון "בחוקותי"(                     </B></P>

<P ALIGN="RIGHT">
לצערי, הרשימה מכילה הערות גזעניות              </P>
<P ALIGN="RIGHT">
כותב הרשימה שואל :  מי מאיים יותר על קדושתה של <BR>
העיר - האוכלוסייה הערבית או הפיתוח המואץ ההורס <BR>
את יפה הנוף. ומה באוכלוסייה הערבית מאיים על    <BR>
קדושתה של ירושלים ?וכי יש משהו  טמא אצל  הערבים?<BR>
הכותב  אולי חושב שדבריו נאורים, אך מתגלה בהם   <BR>
גזענות.                                        </P>
<P ALIGN="RIGHT">
רבים הדברים המעולים  המתפרסמים ב"שבת שלום", אך <BR>
לגזענות אין מקום.                              </P>
<P ALIGN="RIGHT">
דניאל רורליך                                   <BR>

ירושלים                                        </P>


<h4 ALIGN="RIGHT">
דב ברק, כותב הרשימה מעיר:                      </h4>
<P ALIGN="RIGHT">
אני מסכים בכל לבי שאין מקום לגזענות ב"שבת      <BR>
שלום".                                         </P>
<P ALIGN="RIGHT">
כוונת הרשימה היתה להביע דבר זה. צר לי שמר      <BR>
רורליך לא דק - ואבהיר דבר: האוכלוסייה הערבית   <BR>
נחשבת על-ידי רבים כמאיימים עלן קדושתה של       <BR>
ירושלים, ולא היא; אני מסכים עם הכותב הנ"ל שכמה <BR>
מתושביה היהודים פוגעים יותר בשלמותה של ירושלים.<BR>
יוצא, אפוא, שאני מסכים באופן מלא עם הכותב - וצר<BR>
לי שדברי לא הובנו.                             </P>

<P ALIGN="RIGHT">
<HR WIDTH="20%" ALIGN=right>
</P>


<P ALIGN="RIGHT">
 דב ברק עמד על הגיחוך שבחלק מהסיסמאות המושמעות <BR>
ב"יום ירושלים". ברור מאליו שאין טעם לחגוג את בין<BR>
לאומיותה של ירושלים. "ראתה גוים באו מקדשה, אשר <BR>
צויתה לא יבאו בקהל לך" )איכה א, י'( היא הסיבה  <BR>
לאבל. האיחוד המוניציפאלי )מים, ביוב וכו'( גם הוא<BR>
אינו עילה לחג. "התגברות צה"ל על הלגיון משום שהיה<BR>
חזק ממנו" יכולה כשלעצמה להצדיק חג בערך כמו     <BR>
התגברות נציגינו לאולימפיאדה המתאבקים ארד       <BR>
וסמאג'נה על יריביהם. כוונותיה של נעמי שמר בביטוי<BR>
"ירושלים של זהב" חשובות כמו כוונותיה  במילים   <BR>
"קול פעמונים" )של הכנסיות( והתייחסותה לצלילות  <BR>
המשקה האלכוהולי - יין. גם אין חשיבות עקרונית   <BR>
לעוצמת רגשותיהם של אלה "המטמאים את העיר        <BR>
בהתנהגותם הנלוזה" .                            </P>
<P ALIGN="RIGHT">
כדי להבין את משמעות היום, ראוי להזכיר שהרבנות  <BR>
הראשית קבעה את כ"ח באייר ל"יום התשועה" בגלל שתי<BR>
סיבות: הצלתו של עם ישראל מדי מדינות ערב שתקפו  <BR>
אותנו במטרה להשמיד אותנו, שחרור חלקים רבים     <BR>
מארצנו ובראשם ירושלים מידי זרים. עיריית ירושלים<BR>
מאידך קבעה לה את "יום ירושלים" )בהתנגדותו של ראש<BR>
העיר דאז, מר טדי קולק, שהיה ער לעצב הערבים     <BR>
שנכשלו במזימתם(.                               </P>
<P ALIGN="RIGHT">
אם נבחין בין קודש לחול, תעלמנה התמיהות שהעלה דב<BR>
ברק.                                           </P>

<P ALIGN="RIGHT">
ד"ר ג. אמיתי                                   <BR>

קרית אונו                                      </P>

<h4 ALIGN="RIGHT">
העורך מעיר:                                    </h4>
<P ALIGN="RIGHT">
כאמור, המתח בין הרבדים השונים של העיר ירושלים  <BR>
מקשה על התייחסות פשוטה וחד-ממדית. חלק מהציבור  <BR>
הדתי-לאומי רואה בהיסטוריה העכשווית של חידוש    <BR>
הממלכתיות היהודית בארץ ישראל כולל אירועי מלחמת <BR>
ששת הימים סימנים של גאולה. פרשנות היסטוריוסופית<BR>
זו איננה נחלת הציבור כולו ולכן בחוגים רבים,    <BR>
קיימת מבוכה רבה סביב הביטויים הדתיים שיש לתת   <BR>
לאירועים היסטוריים לאומיים של העת החדשה.       </P>
<P ALIGN="RIGHT">
בשנה שעברה בגיליון שהתפרסם ביום ירושלים, ניסינו<BR>
לברר את המושג "בשנה האחרת", המאפשר לבדוק לאורך <BR>
זמן  את משמעותם לדורות של  אירועים היסטוריים   <BR>
מעצבים.                                        </P>
<P ALIGN="RIGHT">
נראה לנו שהחיבור הנכסף  בין "ירושלים של מעלה"  <BR>
לבין "ירושלים  של מטה" עדיין מחכה להתגשמותו,   <BR>
כאשר "יקרא לך עיר הצדק, קריה נאמנה" ודווקא     <BR>
ההבחנה בין קודש לחול  דורשת מאתנו זהירות יתרה .</P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

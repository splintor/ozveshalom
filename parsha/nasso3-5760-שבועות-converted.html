<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת נשא</FONT><BR>
<FONT SIZE=+4 color="Navy">חג שבועות</FONT><BR>
<FONT SIZE="3" COLOR="navy">גליון מס' 138 תש"ס</FONT><BR>

 </p>

<P ALIGN="RIGHT">
"יברכך ה' וישמרך. יאר ה' פניו אליך ויחנך. ישא  <BR>
ה' פניו אליך וישם לך שלום                      </P>

<P ALIGN="RIGHT">
'יברכך ה' בנכסים וישמרך בנכסים.  ר' נתן אומר:  <BR>
יברכך בנכסים  וישמרך  בגוף. רבי יצחק אומר וישמרך<BR>
מיצר הרע  ...                                    </P>
<P ALIGN="RIGHT">
'יאר  ה'  פניו  אליך'  יתן לך מאור עיניים. ר'  <BR>
נתן אומר: זה  מאור  השכינה,  שנאמר  קומי  אורי <BR>
כי בא אורך...]וגו'[ד" "א:  יאר  זה  מאור  תורה,  <BR>
שנאמר כי נר מצוה ותורה אור )משלי ו'(:          </P>
<P ALIGN="RIGHT">
'ויחונך'  במשאלותיך,  וכן הוא אומר 'וחנותי את  <BR>
אשר אחון  ורחמתי  את  אשר ארחם' )שמות ל"ג(.    </P>
<P ALIGN="RIGHT">
דבר אחר: יתן חנך  בעיני  הבריות  ...             </P>
<P ALIGN="RIGHT">
כתוב אחד אומר 'ישא ה' פניו אליך' וכתוב אחד אומר<BR>
'אשר  לא  ישא  פנים'  )דברים  י'( כיצד  יתקיימו <BR>
שני כתובים  הללו? כשישראל עושים רצונו של מקום  <BR>
'ישא ה' פניו אליך' וכשאין עושים רצונו של מקום  <BR>
אשר לא ישא  פנים  דבר אחר: עד שלא נחתם גזר הדין<BR>
'ישא ה' פניו אליך' ומשנחתם גזר דין 'אשר לא ישא <BR>
פנים'. )סיפרי  נשא מ, מא, מב(                  </P>

<P ALIGN="RIGHT">
והכוהנים מברכים את כול  אנשי גורל אל ההולכים   <BR>
בתמים בכל דרכיו ואומרים:                       </P>
<P ALIGN="RIGHT">
"יברככה בכול טוב וישמורכה מכול רע ויאר לבכה    <BR>
בשכל חיים ויחונכה בדעת עולמים וישא  פני חסדיו  <BR>
לכה לשלום עולמים. )מתוך "סרך היחד", עמ' 2      <BR>
ממגילות מדבר יהודה(                            </P>


<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
נעשה ונשמע                                     </h2>
<h3 ALIGN="RIGHT">
ישראל הרשלר                                    </h3>
<P ALIGN="RIGHT">
מחשבה ומעשה, מה היחס ביניהם? בשבועות, זמן מתן  <BR>
תורתנו, אנו קוראים בספר שמות )י"ט, ח( "ויענו כל<BR>
העם יחדיו ויאמרו כל אשר דבר ה' נעשה". בהמשך,   <BR>
)כ"ד, ז( אומרים בני ישראל "כל אשר דבר ה' נעשה  <BR>
ונשמע". חז"ל במסכת שבת )דף פח( הרימו על נס את  <BR>
העובדה שישראל הקדימו נעשה לנשמע, ויש שהמשילו את<BR>
ישראל בנידון זה למלאכי השרת: "מי גילה לבני רז  <BR>
זה, שמלאכי השרת משתמשין בו". מצד אחד יש כאן    <BR>
מחמאה גדולה לבני ישראל שהשיגו את דרגת מלאכי השרת<BR>
אבל מצד שני, מלאכי השרת חסרים את אפשרות הבחירה <BR>
ואילו בני העולם הזה הם כביכול אוטונומיים ובעלי <BR>
בחירה, האם יש כאן ויתור על החשיבה העצמאית? האם <BR>
ההתבוננות והאמונה בה' אינה  תנאי למעשה? היחס בין<BR>
מחשבה למעשה נידון בספרותינו באופנים שונים. ברור<BR>
שאם יש לאדם רק כוונות טובות אבל מעשיו אינם כאלה<BR>
הרי יצא שכרו בהפסדו וכוונותיו אינן מוסיפות כלום.<BR>
כן ברור שאם אדם הוא בעל מעשים טובים הרי הם הם  <BR>
שקובעים בסופו של דבר. השאלה, מה חשוב יותר? או על<BR>
מה יש לשים את הדגש, על המחשבה הנכונה והטובה או <BR>
על המעשה הנכון והטוב? לדוגמא: בדיון על ההבדלים <BR>
בין הנצרות ליהדות יש הטוענים שהנצרות שמה יותר את<BR>
הדגש על האמונה ואילו היהדות מדגישה את הפרקטיקה.<BR>
בנצרות המאמין נגאל בכוח אמונתו, ביהדות האדם חייב<BR>
בקיום המצוות ומעשיו קובעים  ולא אמונתו. למלך   <BR>
הכוזרים הודיעו מן השמים ש "כוונתך רצויה אבל    <BR>
מעשיך אינם רצויים" זאת כהקדמת הספר לקראת קבלת  <BR>
היהדות על ידי מלך הכוזרים. לעומת זאת היתה ביקורת<BR>
בכל הדורות על הפורמליזם המופלג והיבש בעשיית    <BR>
המצוות והזנחת ההתבוננות והרגש, דבר שבא לידי    <BR>
ביטוי לדוגמה, בניגוד שבין החסידות והמתנגדות.   <BR>
נאמרו פתגמים שונים בנושא, כגון: "מחשבה טובה    <BR>
הקב"ה מצרפה למעשה" )קדושין מ(, המעשה הוא העיקר <BR>
אלא שאם אדם נאנס ולא הספיק לקיים את המעשה הטוב <BR>
הקב"ה מחשב זאת כאילו הוא קיים אותה. "מתוך שלא  <BR>
לשמה בא לשמה" )פסחים נ( ו- "אחרי הפעולות נמשכים<BR>
הלבבות" )ספר החינוך מצווה כ(, היינו: בעקבות    <BR>
עשיית המצוות ינטו המחשבה והלב לטובה. אבל בתפילה<BR>
למשל יש דרישה להתבוננות והתכוונות כמו: "אין    <BR>
עומדין להתפלל אלא מתוך כובד ראש, חסידים הראשונים<BR>
היו שוהים שעה אחת ומתפללים, כדי שיכוונו את לבם <BR>
למקום" )ברכות ל(, "תפילה בלא כוונה כגוף בלא    <BR>
נשמה" )אברבנאל אבות ב יג(, ו- "טוב מעט תחנונים <BR>
בכוונה מהרבות שלא בכוונה" )או"ח א ד(.          </P>

<P ALIGN="RIGHT">
תלמוד ומעשה: הלמידה מקבילה למחשבה. תלוי כמובן  <BR>
מה לומדים. בכל אופן פיתוח המחשבה הוא לימוד     <BR>
כשלעצמו. בקדושין )דף מ(: מובא "וכבר היה רבי    <BR>
טרפון וזקנים מסובין בעלית בית נתזה בלוד, נשאלה <BR>
שאלה זו בפניהם: תלמוד גדול או מעשה גדול? נענה  <BR>
רבי טרפון ואמר: מעשה גדול. נענה רבי עקיבא ואמר:<BR>
תלמוד גדול. נענו כולם ואמרו: תלמוד גדול שהתלמוד<BR>
מביא לידי מעשה". השאלה היתה מה יותר גדול? המסקנה<BR>
לכן אינה חד משמעית, מצד אחד הרי התואר "גדול"   <BR>
ניתן ל"תלמוד" אבל מצד שני נקבע שהתלמוד גדול כי <BR>
התלמוד מביא לידי מעשה, זאת אומרת שהתוצאה, היינו<BR>
ה"מעשה" נותנת ל"תלמוד" את חשיבותו. בהלכה נשאלה <BR>
השאלה: מה להקדים לימוד או מעשה? והתשובה היא    <BR>
שהדבר תלוי בנסיבות. אם אין אפשרות לקיים את שניהם<BR>
חייבים להקדים את המעשה אבל התוספות במקום אומרים<BR>
שאם אדם לא למד עדיין, אומרים לו: "למד תחילה",  <BR>
לפי שאין "עם הארץ חסיד" וכן הם מעירים שללמד    <BR>
אחרים זה עדיף ממעשה. הרמב"ם בהלכות תלמוד תורה  <BR>
)פ"ג, ה"ג( כותב: "התלמוד קודם למעשה בכל מקום". <BR>
אבל אם מסתכלים במסכת אבות שהיא יותר מסכת על    <BR>
השקפה והתנהגות מוסרית מאשר מסכת הלכתית הרי נמצא<BR>
בפרק א את רבן שמעון בן גמליאל אומר: "לא המדרש  <BR>
עיקר אלא המעשה".                               </P>

<P ALIGN="RIGHT">
עול מלכות שמים ועול מצוות: דיון שמקרב אותנו    <BR>
יותר לבעיית היחס בין האמונה והמעשה מובא במשנה  <BR>
ברכות )ב,ב( : "אמר רבי יהושע בן קרחה למה קדמה  <BR>
פרשת 'שמע' ל 'והיה אם שמוע'? כדי שיקבל עליו עול<BR>
מלכות שמים חחילה ואחר כך מקבל עליו עול מצוות". <BR>
הביטוי "עול מלכות שמים" לא הוברר כל צרכו. הכוונה<BR>
כנראה לאמונה בה' אחד שבא לידי ביטוי בפסוק "שמע <BR>
ישראל". בברכת יוצר שבשחרית אנו אומרים: "וכולם  <BR>
מקבלים עליהם עול מלכות שמים זה מזה", היינו את  <BR>
עול מלכות השמים מקבלים עליהם גם משרתי ה' במרום <BR>
שאין עליהם חובת קיום מצוות התורה. אמונה זו נמסרת<BR>
מזה לזה, מעין "מסורת" מלאכית. לפי דרשה זו הרי  <BR>
בעולם הזה קודמת קבלת האמונה בה' אחד לקבלת עול  <BR>
המצוות. בדרשה במסכת מכות )דף כג(, הבאה להלן    <BR>
בקצור רב, יש ניסיון להכניס דרוג בתוך המצוות    <BR>
השונות והמסקנה גם כאן היא שהאמונה קודמת לשאר   <BR>
המצוות: "דרש ר' שמלאי, תרי"ג מצוות נאמרו לו    <BR>
למשה, בא דוד והעמידן על אחת עשרה, בא ישעיהו    <BR>
והעמידן על שש, בא מיכה והעמידן על שלוש, שכתוב  <BR>
)פרק ו(: "הגיד לך אדם מה טוב ומה ה' דורש ממך? כי<BR>
אם עשות משפט ואהבת חסד, והצנע לכת עם אלהיך", בא<BR>
חבקוק והעמידן על אחת, שכתוב )פרק ב(: "וצדיק    <BR>
באמונתו יחיה"". עשרת הדברות לא נזכרות בדרשה זו,<BR>
הדגש מושם על החובות המוסריות, והן מתבטאות בכללים<BR>
שמספרם הולך וקטן. הסיום מעניין, בכלל היחיד:    <BR>
"וצדיק באמונתו יחיה" מופיעים גם עשיית הצדק של  <BR>
הצדיק וגם אמונתו בה'. האמונה כאן היא מלשון     <BR>
)בראשית טו(: "והאמין בה' ויחשבה לו צדקה", כלומר<BR>
הבטחון בה'. העמדת מצוות התורה כאן על עקרון אחד:<BR>
"האמונה", חיזק את ידי אלה מבין חכמי ישראל בימי <BR>
הביניים שהיו נגד מספר רב של "עיקרים".          </P>

<P ALIGN="RIGHT">
הכוונה בעת עשית המצווה: כבר בתנ"ך מגנה הנביא את<BR>
קיום המצוות כשיגרה בלי חשיבה. ישעיהו )פרק כט(  <BR>
מתלונן: "ויאמר אדני יען נגש העם הזה, בפיו      <BR>
ובשפתיו כבדוני ולבו רחק ממני, ותהי יראתם אותי  <BR>
מצות אנשים מלמדה". במקומות שונים בתלמוד מובאת  <BR>
הבעיה האם מצוות צריכות כוונה? התלמוד הבבלי מנסה<BR>
מספר פעמים להסיק את ההלכה בעניין מתוך המשנה אבל<BR>
הדברים אינם מוחלטים. במסכת ברכות )דף יג( נקבע  <BR>
שיש לכוון את הלב באמירת הפסוק "שמע ישראל".     <BR>
במסכתות ראש השנה )דף כח( ופסחים )דף קיד( נידונות<BR>
השאלות אם צריך לכוון לשם מצוה בעת שמיעת קול    <BR>
השופר, אכילת המצה או המרור. להלכה, השולחן ערוך <BR>
בחלק אורח חיים )סימן ס( אומר: "יש אומרים שאין  <BR>
מצוות צריכות כוונה ויש אומרים שצריכות כוונה לצאת<BR>
בעשית אותה מצווה וכן הלכה" אבל הדברים אינם     <BR>
פשוטים. מרובות מצוות עמך והדרישה לרכז את הכוונה<BR>
ותשומת הלב בכל המצוות היא כנראה גזירה שאין רוב <BR>
הציבור יכול לעמוד בה. משום כך רואים שהפוסקים   <BR>
מחלקים את הכוונות לסוגים שונים, כמו: כוונה כללית<BR>
ונכונות לקיים את מצוות השם, וכוונה מיוחדת בעת  <BR>
עשיית מצווה מסוימת. המסקנה היא שהאמונה בה'     <BR>
והנכונות לקיים את מצוותיו היא היא הדרישה הבסיסית<BR>
בקיום המצוות. ה"משנה ברורה"  בשם ה"חיי אדם"    <BR>
כותב: "בקריאת שמע בסדר התפילה או אכל מצה, תקע  <BR>
ונטל לולב, אף על פי שלא כיוון לצאת יצא, שהרי   <BR>
משום זה עושה כדי לצאת, אף על פי שאינו מכוון".  <BR>
יוצא מן הכלל הוא  הפסוק "שמע ישראל" שאמירתו    <BR>
דורשת את כל תשומת הלב כי זוהי קבלת עול מלכות   <BR>
שמים.                                          </P>

<P ALIGN="RIGHT">
'הכול צפוי והרשות נתונה' )אבות פרק ג(. הנחת    <BR>
יסוד ביהדות היא אפשרות הבחירה. כבר בדברים )פרק <BR>
ל( נאמר: "ראה נתתי לפניך היום את החיים ואת הטוב<BR>
ואת המות ואת הרע...ובחרת בחיים". בחירה וחשיבה  <BR>
קשורות זו בזו ותנאי לחשיבה הוא לימוד. את האמרה:<BR>
"נעשה ונשמע" מפרש הרשב"ם כך: "נעשה מה שדיבר וגם<BR>
נשמע מה שיצווינו עוד מכאן ולהבא ונקיים", כלומר <BR>
גם הביטוי "נעשה" מכוון למה שבני ישראל כבר שמעו <BR>
ולמדו עד כה. תחילה באו: השמיעה, ההתבוננות,     <BR>
האמונה והלימוד ואחר כך העשייה. המשמעות של "תורה"<BR>
היא הוראה ולימוד. חג מתן תורה הוא חג הלימוד,   <BR>
ידוע המנהג להיות ערים וללמוד כל ליל חג השבועות.<BR>
כי "גדול התלמוד שמביא לידי מעשה", ובמקום מעשים <BR>
סתם, מוטב "סוף מעשה במחשבה תחילה".             </P>


<P ALIGN="RIGHT"><FONT SIZE="-1">
ישראל הרשלר יליד ירושלים, חניך חדר וישיבות,    <BR>
לאחר שרותו הצבאי למד בהולנד כלכלה ושפות שמיות, <BR>
קיבל תואר דר"ס ועסק שם בהוראת כלכלה ויהדות.  עמד<BR>
בבחינות  מטעם  אגוד  הקהילות  האורתודוכסיות    <BR>
בהולנד   בדרגות : "מגיד" ו "חבר".              </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
רוח קנאה: רוח טומאה או רוח טהרה?               </h3>
<P ALIGN="RIGHT">
ועבד  עליו רוח קנאה וקנא את אשתו רשות, דברי רבי<BR>
ישמעאל. ר' אליעזר אומר: חובה. )סיפרי  נשא  ז(  </P>

<P ALIGN="RIGHT">
תנא  דבי  רבי  ישמעאל:  אין  אדם  מקנא לאשתו   <BR>
אלא אם כן  נכנסה בו רוח, שנאמר 'ועבר עליו רוח  <BR>

קנאה  וקנא  את  אשתו'.                         <BR>
מאי  רוח?  רבנן  אמרי: רוח טומאה,  רב  אשי  אמר<BR>
 רוח  טהרה . )בבלי סוטה  ג, ע"א(               </P>

<P ALIGN="RIGHT"><HR WIDTH="95%" ALIGN=CENTER>

                                               </P>
<h3 ALIGN="RIGHT">
הקב"ה אוהב צדיקים, הקב"ה אוהב גרים.            </h3>
<P ALIGN="RIGHT">
'איש  או  אשה  וגו' ' ככתוב  )תהלים קמו( 'ה'   <BR>
אוהב צדיקים, ה' שומר את גרים '  כך  אמר הקב"ה: <BR>
אני אוהבי אהב, וכן הוא אומר: )ש"א  ב( 'כי  מכבדי<BR>
אכבד' הם אוהבים אותי ואף אני אוהב  אותם.       </P>
<P ALIGN="RIGHT">
ולמה  הקדוש ברוך הוא אוהב צדיקים? שאינן  נחלה  <BR>
אינם  משפחה,  את מוצא הכהנים בית אב  הם הלויים <BR>
בית אב הם, שנאמר )תהלים קלו( 'בית אהרן  ברכו  את<BR>
ה' בית הלוי ברכו את ה'' אם מבקש אדם  להיות  כהן,<BR>
אינו יכול, להיות לוי אינו יכול, למה? שלא  היה  <BR>
אביו לא כהן ולא לוי, אבל אם מבקש אדם להיות     <BR>
צדיק,  אפילו  גוי, יכול הוא, שאינו בית אב. לכך <BR>
הוא  אומר  'יראי  ה'  ברכו  את  ה''  'בית  יראי<BR>
ה'' לא נאמר   אלא  'יראי  ה''  אינו  בית  אב , <BR>
אלא  מעצמם נתנדבו   ואהבו  להקב"ה , לפיכך  הקדוש<BR>
 ברוך  הוא אוהבם  לכך  נאמר  )שם  קמו( 'ה' אוהב<BR>
צדיקים , ה' שומר את גרים'. ) במדבר רבה ח(      </P>








<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

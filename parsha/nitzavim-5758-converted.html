<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Nitzavim </title>

<style type="text/css">
<!--
        @import url(../parsha.css);
        A:hover {background: yellow;}
-->
</style>

</head>



<body>

<P ALIGN="CENTER">

<P>
</P>
<font SIZE="+4" color="Navy">פרשת ניצבים </font><br>
<font SIZE="+4" color="Navy">ראש השנה </font><br>
<font SIZE="3" COLOR="navy">גליון מס' 48 תשנ"ח</font>

 </p>


<DIV ALIGN=right>


<BR>
"ובחרת  בחיים": "בחיים" עולה שבעים, לומר שבשבעים<BR>
פנים  התורה  נדרשת<BR>
<FONT SIZE=2>(בעל הטורים דברים ל , יט)</FONT><BR>
<BR>

<H4> דרך חיי הגוף בעולם הזה ניתן לזכות<BR>
"ארצות החיים"בחיי הנפש, שהם </H4>

ומה  שאנו  אומרים  בראש  השנה  וביום  הכיפורים<BR>
זכרנו  לחיים  וכתבנו  בספר  החיים,   הכוונה על<BR>
חיי הגוף בעולם הזה, אשר בו האדם זוכה לחיי נפש<BR>
שקראם דוד  ארצות  החיים,   המזומנים  לכל  ישראל,<BR>
הוא שדרשו רז"ל "כל ישראל יש להם חלק לעולם הבא,<BR>
שנאמר: )ישעיה  ס( "ועמך כלם צדיקים, לעולם יירשו<BR>
ארץ",  וכן הוא  אומר  )שם  נז( :"והחוסה בי ינחל<BR>
ארץ ויירש הר קדשי"<BR>
רבינו בחיי דברים  לב ,  נב(<BR>
</DIV>
<DIV ALIGN=right>

<hR>

<H3>!?"וכי ידיו של משה עושות מלחמה"</H3>
<H2>פנחס לייזר</H2>


אין ספק שרבנו הקדוש, רבי יהודה הנשיא, השקיע מאמץ<BR>
לא מבוטל בעריכת המשנה ואכן, כאשר אנחנו מתבוננים<BR>
בסדר המשניות ובניסוחן, נצבים אנו בפני מלאכת<BR>
מחשבת של ממש.<BR>
<BR>
אמנם, לקראת סוף פרק שלישי במסכת ראש השנה, בין<BR>
משנה ז, בה נאמר: "התוקע  לתוך  הבור  או  לתוך<BR>
הדות או לתוך הפטס, אם קול שופר שמע,  יצא.  ואם<BR>
קול הברה שמע,  לא יצא. וכן מי שהיה עובר אחורי<BR>
בית הכנסת, או שהיה ביתו  סמוך  לבית  הכנסת,<BR>
ושמע קול שופר או קול מגילה, אם כון לבו, יצא. ואם<BR>
לאו, לא יצא,. אף על פי שזה שמע וזה שמע, זה כון<BR>
לבו וזה לא כון לבו" לבין הלכה הנמצאת בסוף משנה<BR>
ח', המסיימת את הפרק: .  "חרש, שוטה, וקטן,   אין<BR>
מוציאין את הרבים ידי חובתן.  זה הכלל; כל  שאינו<BR>
מחויב  בדבר,   אינו מוציא את הרבים ידי חובתן.",<BR>
מופיע, לכאורה מחוץ להקשר המיידי, קטע "אגדי", בו<BR>
נאמר: "והיה  כאשר  ירים  משה ידו וגבר ישראל<BR>
וגו'' )שמות יז(, וכי  ידיו  של  משה  עושות<BR>
מלחמה או שוברות מלחמה?.     אלא  לומר  לך,    כל<BR>
זמן  שהיו  ישראל מסתכלים  כלפי  מעלה  ומשעבדין<BR>
את לבם לאביהם שבשמים היו מתגברים.  ואם לאו, היו<BR>
נופלין. כיוצא בדבר  אתה  אומר,   )במדבר כא( 'עשה<BR>
לך שרף ושים אתו על נס, והיה כל הנשוך וראה אתו<BR>
וחי'.  וכי נחש ממית, או נחש מחיה?  אלא, בזמן<BR>
שישראל מסתכלין כלפי  מעלה  ומשעבדין  את  לבם<BR>
לאביהן שבשמים, היו מתרפאים.  ואם לאו,  היו<BR>
נמוקים  לכאורה, "מה עניין שמיטה אצל הר סיני"?<BR>
<BR>
רבנו  מנחם בן שלמה "המאירי", בפירושו "בית הבחירה"<BR>
על מסכת ראש השנה, מציע הסבר לסמיכות הקטע ה"אגדי"<BR>
למשנה הקודמת, וזו לשונו: "מתוך שהיה מדבר בענין<BR>
כונת הלב, הביא ענין זה להודיע שכל הדברים בכונת<BR>
הלב הם תלויים", ובגרסת המשנה שהיתה לפניו, בדומה<BR>
לכתבי יד אחדים, כתוב אפילו, בצורה מודגשת "אלא כל<BR>
זמן שהיו ישראל מסתכלין כלפי מעלה ומכונים לבם<BR>
)ולא משעבדים( וכו". על פניו,  אם מתייחסים לדברים<BR>
כפשוטם, יש כאן הסבר לקשר בין ההלכות על כוונת<BR>
הלב, לבין מאמר אגדי המדגיש את כוחה של כוונה זו<BR>
במלחמה ובריפוי. ייתכן שבהתבוננות מעמיקה בדברי<BR>
המאירי, נגלה שיש בהם יותר מהנראה לעין במבט<BR>
ראשון..<BR>
<BR>
המאמר שדורש את הפסוקים בשמות י"ז )במלחמת עמלק(<BR>
ובבמדבר כ"א )בפרשת נחש הנחושת( מציג תפיסת-עולם<BR>
הנאבקת בחשיבה מגית ובא לומר לנו שאין כוח מגי<BR>
בידיו של משה או בנחש הנחושת, כפי שיכול היה<BR>
להשתמע מפשוטו של מקרא, אלא כוח ההכרעה המוסרי<BR>
והרוחני שבידי האדם הוא לבדו מסוגל לנצח את עמלק<BR>
או את הנחש המשתלח  כתוצאה מרפיון רוחני )"ותקצר<BR>
נפש העם בדרך"(.גישה זו של חז"ל באה לידי ביטוי<BR>
במדרשים רבים )בין היתר במכילתא על פרשת בשלח(<BR>
המדגישים את ההיבט הרוחני של מלחמת עמלק.<BR>
<BR>
ייתכן ש"עמלק" ו"הנחש" מייצגים, באופן מטפורי, שני<BR>
דגמים של סכנות, עליהן יש להתגבר: העמלקיות מייצגת<BR>
את הפיתוי של הסתמכות על הכוח וניצול כוח הנמצא<BR>
בידי האדם כדי לפגוע בחלש ממנו.<BR>
<BR>
"הנחש" או קוצר הרוח שבגללו נענש העם על-ידי<BR>
"הנחשים השרפים" מייצג תחושה של אבדן-דרך, ייאוש<BR>
ואבדן משמעות; העם אינו מבין את משמעות היציאה<BR>
מעבדות לחרות ומתגעגע לתקופת העבדות.<BR>
<BR>
שתי סכנות אלו, הפיתוי שבשכרון הכוח ובהפעלתו נגד<BR>
חלשים ואבדן הדרך מרחפות על האדם בכל  עת .בכל<BR>
תהליך אישי או לאומי של צמיחה, שחרור וגאולה יש<BR>
עליות ומורדות. כל אידיאולוגיה, נעלה ככל שתהיה,<BR>
עלולה להתנוון ולא קרה שעם כלשהו בהיסטוריה<BR>
האנושית הצליח תמיד להתגבר על הפיתוי שבניצול לרעה<BR>
של הכוח אשר בידו.<BR>
<BR>
הדרשה במשנה,  על-פי קריאתו של המאירי, מלמדת אותנו<BR>
שהדרך היחידה להתמודד בהצלחה עם סכנות אלו, שאף<BR>
אדם או עם איננו מחוסן מפניהן, ואף להתגבר עליהן,<BR>
היא ב"כוונת הלב", כלומר במודעות לסכנות אלו<BR>
ובהכרה למחויבות מוסרית ורוחנית ל"אבינו שבשמים"<BR>
שהוציא אותנו ממצרים ושציווה עלינו לזכור כי גרים<BR>
היינו במצרים ועל-כן, אנו מצווים להכיר בפגיעותו<BR>
של הגר והחלש - " לא תטה משפט גר יתום ולא תחבל<BR>
בגד אלמנה.  וזכרת  כי  עבד היית במצרים ויפדך ה'<BR>
אלקיך משם, על כן אנכי מצוך לעשות את הדבר הזה".)<BR>
דברים פרק כד פסוקים יז- יח(.<BR>
"כוונת הלב" הנדרשת כאן פירושה מודעות לגאולה<BR>
ולמחויבות הנובעת ממנה, שהיא הנותנת לה משמעות<BR>
ומעניקה לה זכות קיום.<BR>
<BR>
מהו, אם כן, הקשר האפשרי בין רעיונות נשגבים אלו<BR>
להלכה המופיעה בסוף משנה ח' )"חרש, שוטה וקטן אין<BR>
מוציאין את הרבים ידי חובתן וכו."(?<BR>
<BR>
ייתכן שהכלל ההלכתי המופיע בסיומה של המשנה  כל<BR>
שאינו מחויב בדבר, אינו מוציא את הרבים  נותן לנו<BR>
מפתח להבנת המשמעות של קשר זה.; כלומר, העקרון<BR>
הקובע בקיומה של המצוה וביצירת ברית בין שליחו של<BR>
הציבור ויכולתו ל"הוציא" את הציבור, לפעול בשמו<BR>
ולייצגו, הוא יכולתו של אותו שליח  ציבור לקבל על<BR>
עצמו מחויבות אישית, הקשורה מחד גיסא ל"כוונת<BR>
הלב", המצריכה תודעה של שחרור וגאולה, לצד תודעה<BR>
של משמעות מוסרית ורוחנית של אותו שחרור.ומאידך<BR>
גיסא, ליכולתו האובייקטיבית והסובייקטיבית של אותו<BR>
אדם לתקשר עם הציבור ולהיתפס על-ידו כבעל כוונה.<BR>
<BR>
בקונוטציה זו, ניתן אולי להבין את ההלכה שאינה<BR>
מאפשרת ל"חרש שוטה וקטן", שאינם מסוגלים  - לפחות<BR>
כפי שהדברים נתפסו בתקופת חז"ל )מושגי החרשות<BR>
השתנו לאורך השנים, ואף גרמו לפוסקי הלכה לבדוק<BR>
מחדש את מעמדם ההלכתי של חרשים(  לקבל על עצמם<BR>
מחויבות מתוך כוונת הלב המלאה, להיות שליחי ציבור<BR>
בתקיעת שופר, כאשר נדרשת במצוות שופר כוונה<BR>
מיוחדת, כדברי הרמב"ם )הלכות שופר פרק ב ,הלכה ד(<BR>
"לא יצא ידי חובתו עד שיתכוין שומע ומשמיע", כלומר<BR>
יכולת מרבית למודעות וכוונה ותקשורת יעילה המאפשרת<BR>
לציבור לסמוך על שליח הציבור שהתמנה על-ידו שיבצע<BR>
את שליחותו בנאמנות ולשליח הציבור לדעת שהציבור<BR>
אתו.<BR>
<BR>
לקול השופר, בדומה לידיו של משה ולנחש הנחושת, אין<BR>
סגולות מגיות. משמעותו של הקול, שהוא נייטרלי<BR>
וחסר-משמעות כשלעצמו, ניתנת לו על-ידי מקיימי<BR>
המצוה, השומע והמשמיע.<BR>
<BR>
מעבר למשמעות האישית שכל אדם רשאי למצוא בקולות<BR>
היוצאים מהשופר, העשויים לעודדו להתבוננות<BR>
ולתשובה, מקובלות עלינו כמה קביעות הלכתיות<BR>
המאפיינות קולות אלו, ביניהן:<BR>
הקול הנשמע חייב להיות אותנטי, מקורי ולא הד לקול<BR>
אחר )"אם קול הברה שמע, לא יצא"(, לצד הקביעה<BR>
הכללית ש"כל הקולות כשרים בשופר", המניחה את קיומם<BR>
הלגיטימי של  קולות שונים אותנטיים של שופרות<BR>
שונים או בעלי תקיעה שונים.<BR>
<BR>
אנו מבחינים בין "תקיעות" ל"תרועות ושברים".<BR>
ה"תקיעה" מתפרשת גם בתלמוד וגם ברמב"ם כצליל פשוט,<BR>
המופיע בהקשרים של גאולה ונצחון, ומאורעות חשובים<BR>
כדוגמת "והיה ביום ההוא, יתקע בשופר גדול".<BR>
לגבי התרועה, כותב הרמב"ם )ה' שופר ג, ב(:<BR>
"תרועה  זו  האמורה  בתורה, נסתפק לנו בה ספק לפי<BR>
אורך  השנים  ורוב הגלויות, ואין אנו יודעין היאך<BR>
היא, אם   היא   היללה   שמיללין   הנשים  בנהייתן<BR>
בעת שמיבבין,  או  האנחה, כדרך שיאנח האדם פעם<BR>
אחר פעם,   כשידאג   לבו   מדבר  גדול  או  שניהם<BR>
כאחד; האנחה   והיללה  שדרכה  לבא  אחריה  הן<BR>
הנקראין תרועה שכך דרך הדואג, מתאנח תחלה ואחר כך<BR>
מילל, לפיכך אנו עושין הכל.<BR>
<BR>
ומעניין לא פחות לבדוק מניין לומדת הגמרא )ראש השנה<BR>
ל"ג, ע"ב( את משמעות התרועה, וזו לשונה:<BR>
דכתיב  - ככתוב )במדבר  כט ( "יום  תרועה יהיה<BR>
לכם"  ומתרגמינן והתרגום  - "יום  יבבא  יהא  לכון<BR>
" וכתיב באימיה  דסיסרא  וכתוב לגבי אמו של סיסרא<BR>
)שופטים  ה( "בעד  החלון נשקפה ותיבב  אם סיסרא "<BR>
<BR>
ייתכן, אם כן, שגם בקולות השופר, קיימים שני<BR>
ההיבטים עליהם מדברת המשנה:<BR>
קול התקיעה המחייב אותנו להתבונן ולהאמין במהלך<BR>
כללי של שחרור וגאולה, מבלי לאבד את התקווה, לצד<BR>
קול התרועה, היבבה, המלמד אותנו לא לאבד את<BR>
רגישותנו לסבלו של  האחר, גם כאשר אנחנו נלחמים<BR>
נגדו, כי גם לסיסרא יש אם דואגת וסובלת.<BR>
<BR>
<FONT SIZE=2>פנחס לייזר, עורך "שבת שלום", הוא פסיכולוג</FONT><BR>

<hR>


<H4> :"לא בשמים היא"<BR>
ההכרעות המעשיות בידי אדם, בכלים<BR>
אנושיים.</H4>

עמד רבי יהושע על רגליו )אחרי שיצאה בת קול מן<BR>
השמים והכריזה שהלכה כרבי אליעזר ) ואמר: "לא<BR>
בשמים  היא" מאי "לא בשמים היא"?  אמר רבי ירמיה:<BR>
שכבר נתנה תורה מהר סיני, אין אנו  משגיחין בבת<BR>
קול, שכבר כתבת בהר סיני בתורה (שמות  כ"ג) "אחרי<BR>
רבים  להטות"<BR>
<FONT SIZE=2>(מסכת בבא מציעא דף נט, ע"ב)</FONT><BR>
<BR>
<BR>
"כי  המצוה  וגו'  לא בשמים היא" אמר להן משה: שלא<BR>
תאמרו  משה  אחר  עומד  ומביא  לנו  תורה אחרת<BR>
מן  השמים, כבר אני מודיע אתכם לא בשמים היא,  שלא<BR>
נשתייר  הימנה  בשמים.   דבר אחר,  אמר  רבי<BR>
חנינא:  היא וכל כלי אומנותה ניתנה ענותנותה, צדקה<BR>
וישרותה, ומתן  שכרה.   דבר אחר:  מהו  לא  בשמים<BR>
היא? שמואל   אמר:   אין   התורה   מצויה<BR>
באיסטרולוגין, שאומנותן    בשמים.    אמרו<BR>
לשמואל: הרי   אתה איסטרולוגין  וגדול  בתורה?!<BR>
אמר להן: לא הייתי מביט באיסטרולוגים, אלא  בשעה<BR>
שהייתי פנוי מן התורה. אימתי?  כשהייתי  נכנס לבית<BR>
המים.<BR>
<FONT SIZE=2>(דברים רבה, פרשה ח)<BR></FONT><BR>
רבא  אמר:  "לא  בשמים  היא": לא תמצא במי שמגביה<BR>
דעתו  עליה  כשמים  ולא  תמצא במי שמרחיב דעתו<BR>
עליה  כים.  רבי יוחנן אמר: "לא בשמים היא" לא<BR>
תמצא בגסי   רוח   "ולא   מעבר   לים  היא"  לא<BR>
תמצא  לא בסחרנים ולא בתגרים.<BR>
<FONT SIZE=2>(בבלי עירובין   נה, ע"א)</FONT><BR>
</DIV>


<BR><BR>




<P ALIGN="center">

</P>

</body></html>

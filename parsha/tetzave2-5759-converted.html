<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  תצוה </FONT><BR>
<FONT SIZE=+3 color="Navy">שבת זכור - פורים</FONT><BR>
<FONT SIZE="3" COLOR="navy">גליון מס' 71 תשנ"ט</FONT>

 </p>

<P ALIGN="right">
"חשן  משפט":   שמכפר על עונות משפט,  ומה משפט ביום אף שאלת אורים <BR>
ביום,  חשן משפט, בגימטריא: מכפר על הרהור הלב.                    <BR>
) בעל הטורים שמות כח , טו(</P>


<h4 ALIGN="right">
עיוות הדין נתון ללב הדיין ושקול כנגד עבודה זרה                   </h4>
<P ALIGN="right">
אמר רבי עיניני בר ששון:   למה   נסמכה  פרשת  קרבנות  לפרשת  בגדי <BR>
כהונה?  לומר  לך:  מה קרבנות מכפרין אף בגדי כהונה מכפרין. )בבלי  <BR>
זבחים פ,ח, ע"ב(                                                  </P>
<P ALIGN="right">
חושן  היה  מכפר על מטי הדין ככתוב )שמות כח( 'ועשית  חשן משפט'.   <BR>
)ירושלמי, יומא פרק ז הלכה ג(                                     </P>
<P ALIGN="right">
'ועשית   חשן  משפט  מעשה  חושב':  לא  הזכיר  בכל הבגדים מעשה חשב <BR>
כי אם באפוד וחשן, לפי שזה מורה שכפרה  זו  היא  על  איזו  עון  פרטי<BR>
 שהמחשבה בו כמעשה דמי, וזה אינו מצוי כי אם בעבודה זרה,  כמבואר   <BR>
למעלה  במעשה האפוד, והחשן הבא לכפר על קלקול הדינין,  כי  הדינין  <BR>
הם דברים מסורים אל לב הדיין כי אין  לדיין  כי אם מה שעיניו רואות <BR>
ובידו לומר על ימין שהוא  שמאל  ועל שמאל שהוא ימין, כפי הענין וכפי<BR>
האיש  וכפי  הזמן וכפי המקום, ואם אמר יאמר הדיין כך  היה  נראה    <BR>
בעיני, מי יוכל להכחישו בלתי ה' לבדו הבוחן  לבות  בני  האדם?  על-כן<BR>
היה החשן נתון על לב                                              </P>
<P ALIGN="right">
אהרן , כי  הדינין  מסורים אל הלב ועל כן היה מעשה חשב  לכפר  על   <BR>
מחשבת  הדיין,  ולפי שנאמר מעשה חשב  כמעשה אפוד תלה ענין החשב     <BR>
באפוד, לומר לך שקלקול  הדינין  שקול כנגד עבודה זרה כמו שאמרו  רז"ל<BR>
)סנהדרין ז( 'כל  המעמיד  דיין  שאינו הגון כאלו נטע אשירה'        <BR>
<FONT SIZE="-1">  ( כלי יקר שמות כ"ח)</FONT></P>

<P ALIGN="right"><HR WIDTH="95%" ALIGN=CENTER>
</P>


<h2 ALIGN="right">
במה חטא שאול?                                                    <BR><FONT SIZE="3">
)הצו הדתי מול הדרישה המוסרית או מול ריצוי האל על ידי קורבן(      </FONT></h2>
<h3 ALIGN="right">
חנה כשר                                                          </h3>
<P ALIGN="right">
ההסתייגות המשתמעת מדברי קהלת "אל תהי צדיק הרבה" )קהלת ז, טז(     <BR>
מהווה חריגה מסוימת מהתפישה הרווחת במקרא ביחס לתואר "צדיק". שכן   <BR>
תואר זה המשמש כאחד מתאריו של האל )ראה למשל: דברים לב, ד;ישעיה מה,<BR>
כא; תהלים יא, ז( מוצג דרך כלל כמבטא אידיאל מובהק. אמנם, יש המפרשים<BR>
את ההסתייגות: "אל תהי צדיק הרבה" בהתאם להקשרה, כמסקנה פסימית של  <BR>
המציאות המתוארת בפסוק קודם: "את הכל ראיתי בימי הבלי , יש צדיק אובד<BR>
בצדקו, ויש רשע מאריך ברעתו" )קהלת ז, טו(.  אולם אין תימה כי גישה <BR>
תועלתנית זאת שאינה רואה טעם של כדאיות בחיי הצדיק המושלם, מוצגת על<BR>
ידי פרשן מסורתי כמובאה שאינה משקפת את דעת קהלת עצמו )ראה פירושו של<BR>
מ' זר-כבוד, חמש מגילות, סדרת "דעת מקרא", ירושלים תשל"ג, עמ' מג(. <BR>
מכיוון שכך, נראה כי לא בכדי ניתנה למונח "צדיק" בהקשר שלפנינו     <BR>
משמעות מוגדרת המאפשרת לדרוש לפגם הפרזה מסוימת של הנוהגים בדרכו. כך<BR>
נטו מי שהעריכו את ההליכה ב"שביל הזהב" לראות בפסוק שלפנינו אסמכתא <BR>
לטענתם כנגד הסגפנות שהיא נטייה מ"דרך הישוב" )אבן-עזרא בפירושו    <BR>
על-אתר( והתנזרות ממה שלא נאסר על ידי התורה )הרמב"ם, הלכות דעות פ"ג<BR>
ה"א(.                                                            </P>
<P ALIGN="right">
הסבר אחר תוחם את ה"צדיק" בתחום המידות הטובות שבין אדם לחברו, כאשר<BR>
שאול המלך מדגים את מי שנכשל ברחמנות מופרזת. בגמרא )יומא כב, ע"ב( <BR>
ובמדרשים )קהלת  רבה פרשה ז, קהלת זוטא פרשה ז, פרקי דרבי אליעזר   <BR>
מ"ג( מוצג שאול כמי שהיקשה על מוסריותו של הציווי הגורף שהוטל עליו:<BR>
"עתה, לך  והכיתה את עמלק, והחרמתם את כל אשר לו ולא תחמל עליו,  <BR>
והמתה מאיש עד אשה, מעלל ועד יונק, משור ועד שה, מגמל ועד    <BR>
חמור" )שמ"א טו ג(. קושייתו של שאול "אם אנשים חטאו, הנשים מה חטאו?<BR>
והטף מה חטאו? והבקר ושור וחמור מה חטאו? )כך הנוסח המורחב בקהלת   <BR>
רבה( מושתתת על הנחת יסוד כי הצדק אינו מתיר לפגוע במי שאין בו אשם.<BR>
בת קול היוצאת מן השמים משמיעה באוזניו של שאול את דברי קהלת שנזכרו<BR>
לעיל. גנותו של שאול מתבטאת בכך שהביע רחמים שלא כראוי: היה עליו   <BR>
לנהוג בהקשר זה במידה ההפוכה "שנעשה רחמן במקום אכזרי" )קהלת רבה(  <BR>
- קביעה לפיה העונש הקולקטיבי הקשה שנגזר על עמלק היה מוצדק, או שלא<BR>
להפנות את רחמיו כלפי מי שאינו ראוי להם "שנעשה רחמן על אכזרים"    <BR>
)קהלת זוטא(, קביעה המתעלמת מזהותם של מי שזכו לרחמיו של שאול: נשים,<BR>
טף ובעלי חיים. בכל ההקשרים מוכיחים חז"ל את טענתם לגבי גנותו של   <BR>
שאול על שום סופו, כאשר שימש ברבות הימים כתובת הולמת לשימוש בפסוק <BR>
הבא: "אל תרשע הרבה" )קהלת ז יז(. שכן כאשר נצטווה דואג האדומי על  <BR>
ידי שאול לפגוע בנוב, הוא נהג בעיר ללא רחמים: "ואת נוב עיר הכהנים <BR>
הכה לפי חרב, מאיש ועד אשה, מעולל ועד יונק ושור וחמור ושה לפי חרב"<BR>
)שמ"ב כב יט(. על פי המדרשים הפך שאול ל"אכזרי במקום רחמן" ול"אכזר <BR>
על רחמנים".                                                      </P>
<P ALIGN="right">
המדרשים השונים מצרפים לדברי קהלת שבפי בת-הקול את הטענה בה שאול   <BR>
לוקה במעין היבריס מוסרי: "אל תהי צדיק הרבה מבוראך / מקונך".  <BR>
משמע, הציווי האלוהי הוא המבטא את המעשה הראוי, והליכה בעקבות הרחמים<BR>
וחוש הצדק הטבעי עשויים לגרום לעיוות בכח השיפוט. הדגשה של מגמה זאת<BR>
מצויה בחיבורו של ר' יצחק עראמה, "עקידת יצחק". לשיטתו, שאול היה   <BR>
"נאות במדותיו האנושיות... צנוע ועניו, ומתוקן בתכונותיו ומידותיו  <BR>
האנושיות אולי יותר מדוד, אבל בלי ספק לא היה בלבו הכח האלהי הלזה  <BR>
לשום ארחותיו וליזהר במעשיו על פי התורה והמצוה  האלהית, אבל היה   <BR>
מבטלם ומהפך אותם אל המדות והמנהגים האנושיים" )עקידת יצחק, בשלח,  <BR>
שער מב(. גישה זאת מניחה כי האינטואיציות המוסריות &ndash; גם של אדם שאין<BR>
כל דופי במידותיו &ndash; אינן מהוות קריטריון למעשה הנאות, ויש לכפוף אותן<BR>
לציווי הדתי שעשוי להיות מנוגד להן. אם המדרשים מייחסים לשאול רחמים<BR>
במקום שאין ראוי לנקוט בהם, הרי שר' יצחק עראמה אינו קורא תיגר  על <BR>
מידותיו הטובות של המלך. לשיטתו, המוסר הטבעי המעולה שהינחה את שאול<BR>
הוא שהיה בעוכריו. כפרפראזה לדברי אפלטון הידועים באות'יפרון ניתן  <BR>
לומר כאן כי המעשה היה ראוי לעשותו משום שהאל  צווה עליו, והאל ציווה<BR>
עליו למרות שאין הוא נאות על פי קריטריון אנושי מוסרי.             </P>
<P ALIGN="right">
עם זאת, נראה כי על פי פשוטו של מקרא, חטאו של שאול לא התבטא דווקא <BR>
בכך שנטה מן הציווי האלוהי בשל מוסריותו ובשל סירובו לפגוע בבריות  <BR>
שלא חטאו. אין עדות לכך ששאול נמנע מהשמדת העם העמלקי ללא אבחנה,   <BR>
והכתוב מעיד על כך בהכללה: "ואת כל העם החרים לפי חרב" )שמ"א טו ח(.<BR>
שאול איננו חושש להמית את בעלי החיים הנחותים, ואי-השמדת מיטב הצאן <BR>
והבקר מנומקת בפני שמואל בכך שהם נועדו לשמש קורבן  "למען זבח לה' <BR>
אלהיך" )שמ"א טו טו,כא(.  הד להעדפותיו של שאול משתמע מדרישתו של   <BR>
שמואל לערוך בהן שינוי: "הנה שמע מזבח טוב, להקשיב &ndash; מחלב אילים" <BR>
)שם שם כב(. בניגוד להדגשת חובתו של המלך לציית לדבר האל )שמ"א יב  <BR>
יד-טו(, ביטא שאול הן במלחמתו בעמלק הן במלחמתו בפלשתים )שם יג יג( <BR>
את הגישה כי זבח הקורבן היזום על ידו עשוי לרצות את האל לאחר       <BR>
התחמקותו ממילוי הצו הדתי.                                        </P>
<P ALIGN="right">
בקביעה כי "שמוע &ndash; מזבח טוב" פתח שמואל במסורת נבואית שמטרתה היתה  <BR>
לשנות את  סולם הערכים לפיו מקומם של הקורבנות הוא בשלב העליון.    <BR>
מאוחר יותר נוספה הקביעה כי האל מעדיף את המחויבות המוסרית על הנטייה<BR>
לרצותו באמצעות זבחים. בהגות ימי הביניים הוצע על ידי ר' אברהם אבן <BR>
דאוד )הראב"ד הראשון( בעל "האמונה הרמה" )המאה הי"ב( דירוג בכיוון זה<BR>
של מערך המצוות, תוך שימוש בביקורתו של שמואל הנביא כלפי שאול המלך: <BR>
                                                                 </P>
<P ALIGN="right">
ונאמר תחילה שחלקי התורה... אינם כולם שווים במעלה, ולא בשום לב    <BR>
עליהם. אבל עיקר התורה ועמודה הוא האמונה, ואחר כן &ndash; המידות        <BR>
וההנהגות, ולולא הם יפסד בעולם ויחרב הישוב... אמנם המצוות שהם     <BR>
מוסכלות הסיבות )=שטעמן אינו-ידוע( &ndash; מדרגתם מן הדת מדרגה חלושה מאד.<BR>
וכבר העידו על זה כתובים הרבה, כמה שהיה קורא ומכריז ירמיהו ע"ה "כה<BR>
אמר ה': עלותיכם ספו על זבחיכם ואכלו בשר, כי לא דברתי את אבותיכם <BR>
ולא צויתים ביום הוציא אותם מארץ מצרים על דברי עולה וזבח" )ירמיה ז<BR>
כא-כב(. ואמר שמואל מוכיח לשאול: "החפץ לה' בעלות וזבחים כשמע בקול<BR>
ה'" )שמ"א טו כב(. ואמר דוד ע"ה: "לא על זבחיך אוכיחך" )תהלים נ ח( <BR>
ומה שימשך לזה. ואמר ישעיהו ע"ה: "למה לי רב זבחיכם יאמר ה'" )ישעיה<BR>
א יא( ומה שנמשך עד אמרו "רחצו הזכו" )שם שם טז(. ואמר: "שוחט השור <BR>
מכה איש, זובח שה ערף כלב, מעלה מנחה דם חזיר"  )שם סו ג(, וכל זה <BR>
מעיד על חולשת מדרגת זה החלק מן התורה, וכי מה שזולתו &ndash; יותר ראוי  <BR>
ממנו לחוש עליו" )תרגום שלמה בן לביא, מאמר שלישי(.                </P>
<P ALIGN="right">
הראב"ד אמנם מודה בהמשך כי יש לקורבנות טעמים מסוימים )"סיבות      <BR>
חלושות"(, שהחזק שבהם הוא היותן של מצוות בלתי-מובנות אלו מחנכות אל<BR>
"טוב ההשמע" לציווי האלוהי. לשיטתו של הראב"ד, ניסיונו של שאול   <BR>
לרצות את האל באמצעות זבחים על אי-ציות לדבריו הוא מעשה חסר משמעות.<BR>
עם זאת, יש לציין כי אף הראב"ד מתנגד לאינטרפרטציה של "בעלי        <BR>
מחלוקתנו" הכופרים בנצחיות התורה לפיה דברי ההסתייגות הללו של      <BR>
הנביאים משמעותם ביטול חובת הקורבנות )מאמר שני, עיקר חמישי, פרק   <BR>
שני(.                                                            </P>
<P ALIGN="right">
לסיום: קיימת אמנם מגמה ביהדות המסורתית הרואה צורך לטשטש את טענות <BR>
הנביאים כנגד הדגשת פולחן הקורבנות, שכן דבריהם אלו של הנביאים גויסו<BR>
על ידי מי שביקשו מחוץ ומבית לבטל את תוקפה של תורת משה. עם זאת,   <BR>
יתכן כי אפיונו של שאול המלך כלוקה ברחמנות שלא במקומה, אף הוא בא  <BR>
לבוא חשבון עם התפישה המבקשת להשתית מערכות חיים על הגשת הלחי השניה,<BR>
כאשר שאול המוחלף בדוד המלך אינו אלא אב-טיפוס של  "אותו האיש". בכל<BR>
מקרה, נראה כי מן המשתמע מהכתובים וכפי שיצא מפורש מפי שמואל, לא   <BR>
נפסל שאול למלוכה משום שטען כי אין להעניש חפים מפשע. חטאו של שאול <BR>
התבטא בעצם אי הישמעותו לצו האלוהי תוך ניסיון לחפות על כך במעשי   <BR>
פולחן.                                                           </P>
<P ALIGN="right"><FONT SIZE="-1">
פרופ' חנה כשר מרצה במחלקה לפילוסופיה באוניברסיטת בר-אילן         </FONT></P>

<P ALIGN="right"><HR WIDTH="95%" ALIGN=CENTER></P>

<h3 ALIGN="right">
התכונות הנחוצות לבניית המשכן                                     </h3>
<P ALIGN="right">
'ואמלא  אותו': כמו  ויהושע בן נון מלא רוח חכמה, וכתוב  ונחה  עליו<BR>
רוח ה',  ופירושו מה היא רוח ה'? והיא   רוח   חכמה   ובינה,       <BR>
החכמה  היא  הצורות האצורות  באחרונית  מוח הראש,  ומלת תבונה,  גם <BR>
בינה  מגזרת  בין,   והיא  הצורה  העומדת  בין צורת הדעת  ובין  צורת<BR>
החכמה כנגד הנקב האמצעי במוח הראש,    כי  החכמה  כנגד  הנקב       <BR>
האחרון,    והדעת המתחברת  בנקבי  המוח על המצח מההרגשות &hellip;והנה בצלאל<BR>
היה מלא כל חכמה בחשבון  ומדות  וערכים,   ומלאכת  שמים,   וחכמת   <BR>
התולדות,   וסוד הנשמה,  והיה לו יתרון על כל אנשי דורו  שהיה  יודע <BR>
כל  מלאכה  כי  רבים חכמי לב לא ידעו  אפילו  מלאכה  אחת  על  כן   <BR>
כתוב ובכל מלאכה בוי"ו.                                           </P>
<P ALIGN="right"><FONT SIZE="-1">
) אבן עזרא שמות  לא , ג(                                         </FONT></P>

<P ALIGN="right"><HR WIDTH="95%" ALIGN=CENTER></P>


<h4 ALIGN="right">
מגילת אסתר וחג הפורים בפרספקטיבה של קדושה נצחית.                 </h4>
<P ALIGN="right">
כל ספרי הנביאים וכל הכתובים עתידין ליבטל לימות המשיח, חוץ ממגילת <BR>
אסתר, הרי היא קיימת כחמשה חומשי  תורה  וכהלכות  של  תורה  שבעל פה<BR>
שאינן בטלין  לעולם. ואף-על-פי שכל זכרון הצרות יבטל, שנאמר )ישעיהו<BR>
ס"ה( 'כי נשכחו הצרות הראשונות וכי נסתרו מעיני'  ימי הפורים לא    <BR>
יבטלו, שנאמר )אסתר ט'( 'וימי הפורים  האלה  לא  יעברו  מתוך היהודים<BR>
וזכרם לא יסוף מזרעם'.                                            </P>
<P ALIGN="right"><FONT SIZE="-1">
 )משנה תורה לרמב"ם הלכות מגילה וחנוכה ב , יח(                    </FONT></P>

<P ALIGN="right"><HR WIDTH="95%" ALIGN=CENTER></P>

<h3 ALIGN="right">
הפנים הרבות של "רוח הקודש"                                       </h3>
<P ALIGN="right">
תניא רבי אליעזר אומר: אסתר   ברוח  הקודש  נאמרה,  שנאמר  )אסתר   <BR>
ו'( 'ויאמר  המן  בלבו'                                           </P>
<P ALIGN="right">
 רבי  עקיבא  אומר:  אסתר  ברוח הקודש   נאמרה,    שנאמר  )אסתר    <BR>
ב'( 'ותהי  אסתר נשאת  חן  בעיני  כל  רואיה'                      </P>
<P ALIGN="right">
  רבי  מאיר אומר: אסתר ברוח הקודש נאמרה, שנאמר )אסתר ב'( 'ויודע  <BR>
הדבר למרדכי'                                                     </P>
<P ALIGN="right">
  רבי  יוסי  בן  דורמסקית אומר:  אסתר ברוח הקודש  נאמרה, שנאמר   <BR>
)אסתר ט'(:                                                       </P>
<P ALIGN="right">
 'ובבזה לא שלחו  את  ידם'                                        </P>
<P ALIGN="right">
  אמר  שמואל:  אי  הואי  התם  הוה אמינא מלתא  דעדיפא  מכולהו  )אם<BR>
הייתי שם, הייתי אומר דבר שעולה על הכל( שנאמר  'קימו  וקבלו': קימו<BR>
למעלה  מה  שקיבלו  למטה. )בבלי מגילה ז, ע"א(                     </P>

<P ALIGN="right"><HR WIDTH="95%" ALIGN=CENTER></P>

<h4 ALIGN="right">
שיקולים של רגישות מוסרית בעריכת כתבי הקודש                       </h4>
<P ALIGN="right">
אמר   רב   שמואל   בר  יהודה:  שלחה  להם  אסתר לחכמים: קבעוני    <BR>
לדורות. שלחו לה: קנאה את מעוררת עלינו  לבין  האומות.  שלחה להם:  <BR>
כבר כתובה אני על דברי  הימים  למלכי  מדי  ופרס.                  
<BR><FONT SIZE="-1">
)בבלי מגילה  ז, ע"א(                                             </FONT></P>

<P ALIGN="right"><HR WIDTH="95%" ALIGN=CENTER></P>

<P ALIGN="right">
'קנאה  את  מעוררת  עלינו':   שיאמרו האומות שאנו שמחים להזכיר     <BR>
מפלתן. )רש"י מגילה דף ז, ע"א(                                    </P>
<P ALIGN="right"><HR WIDTH="95%" ALIGN=CENTER>
</P>

<P ALIGN="right">
אנו משתתפים באבלו של חברנו מנחם קליין                            </P>
<P ALIGN="right">
על פטירת אמו מרים קליין ז"ל                                      </P>
<P ALIGN="right">
בפעלך המבורך למען שלום ציון וירושלים, תנוחם מן השמים.            </P>
<P ALIGN="right">
מערכת "שבת שלום", "עוז ושלום-נתיבות שלום"                        </P>

<P ALIGN="right"><HR WIDTH="95%" ALIGN=CENTER></P>

<h3 ALIGN="right">
מהנעשה בתנועה                                                    </h3>
<P ALIGN="right">
ב"שבת הגדול" יתקיימו אי"ה שתי שבתות-עיון; בירוחם ובעין צורים.    <BR>
פרטים נוספים בגליונות הבאים ובמשרד נתיבות שלום                    <BR>
                                                                 </P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

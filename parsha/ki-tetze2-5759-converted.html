<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Ki tetze</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת כי תצא</FONT><BR>
<FONT SIZE="3" COLOR="navy">גליון מס' 96 תשנ"ט</FONT><BR>

 </p>

<P ALIGN="RIGHT">
מדברי   סופרים   שיהיה  האבל  נוהג  במקצת  דברי<BR>
אבילות  כל שלשים יום. ומנין סמכו חכמים לשלשים  <BR>
יום?  שנאמר  'ובכתה  את  אביה ואת אמה ירח ימים'<BR>
מכלל שהאבל מצטער כל שלשים יום.                 <BR>
    <FONT SIZE="-1">       (משנה תורה לרמב"ם, הלכות אבל  ו , א)</FONT></P>

<h3 ALIGN="RIGHT">
המלחמה האמיתית היא פנימית.                     </h3>
<P ALIGN="RIGHT">
וזה רמז בזוהר חדש  'כי  תצא  למלחמה  על        <BR>
אויביך',  היינו שתצטרך לילך  למלחמה  על  האויב <BR>
הגדול  הוא  השטן,   אני מבטיחך  'ונתנו  ה'     <BR>
אלהיך  בידיך  ושבית  שביו',   אך וראית כי בשביה<BR>
אשת יפת תואר, רוצה לומר תשים אל לבך שהשכינה    <BR>
הקדושה היא בשביה עבור מעשיך ואם לא תהיה  עמה   <BR>
לפני הדין אין טוב ח"ו,  לכן 'וחשקת בה ולקחת  כו'<BR>
והבאתה אל תוך ביתך' שתמשיך השראת השכינה אצלך,  <BR>
וע"י מה? 'ובכתה את אביה ואת אמה ירח  ימים',    <BR>
היינו חודש אלול שניתן להרבות בו בכיה על עונות. <BR>
                                   <FONT SIZE="-1"> ( ערבי נחל)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
אונס - חוק, מיתוס ומציאות במקרא ובימינו        </h2>
<h3 ALIGN="RIGHT">
עמוס ישראל-פליסהואור                           </h3>
<P ALIGN="RIGHT">
סדרה של שלוש פרשיות בדברים כב מקיפה את החוק    <BR>
המקראי של אונס נשים על ידי גברים. אתייחס לפרשיות<BR>
אלו זו על רקע חלקים סיפוריים במקרא תוך התייחסות<BR>
לסטטיסטיקה עכשווית.                            </P>
<P ALIGN="RIGHT">
  בפרשיה הראשונה )כג-כד(, האנס נסקל על אשר     <BR>
'ענה את-אשת רעהו', אך מוקד הכתוב איננו בפגיעה <BR>
באשה, אלא בפגיעה ב)אשת( רעהו. האישה נענשת      <BR>
'על-דבר אשר לא-צעקה בעיר'. ישנה דרישה להתנגדות <BR>
אקטיבית של האישה כדי שמעשה יוגדר כאונס והיא    <BR>
תיפטר מעונש. מדרש תנאים במקום מרחיב את אשמתה של<BR>
האישה: '&hellip; אלו לא יצאת לעיר &hellip; הפרצה קורא לגנב'. <BR>
דברים מפורשים בהרבה אנו מוצאים בהאשמת דינה באונס<BR>
שאנסה שכם )בראשית לד(; ' &hellip; "וכבשה" כתיב )בראשית<BR>
א כח(, האיש כובש אשתו שלא תצא לשוק, שכל אשה    <BR>
שיוצאה לשוק סופה להכשל &hellip; שנאמר; "ותצא דינה"    <BR>
ולבסוף נכשלה' )בראשית רבה, פרשה ח(. על פי מדרשים<BR>
אלה, מקומה של האישה בבית - תחת שלטון והגנת גבר <BR>
)אב, בעל( ואם לא תצא - לא יקרה לה דבר. כנגד הנחה<BR>
זו יש בתנ"ך את אונס תמר על ידי אמנון, ומעשי סדום<BR>
וגבעה, וסטטיסטיקה עדכנית לפיה כ - %50 ממעשי    <BR>
האונס מתרחשים בבית או במקום הנחשב "בטוח" על ידי<BR>
האשה וכי כ - %80 מהאנסים מוכרים לנאנסת.        </P>
<P ALIGN="RIGHT">
  בפרשיה השניה )כה-כז(, ברור מתיאור המצב כי כל <BR>
התנגדות שהיא לא תועיל לאישה. הכתוב מחווה את דעתו<BR>
על מעשה האונס עצמו: "כי כאשר יקום איש על-רעהו  <BR>
ורצחו נפש כן הדבר הזה" )כו(. חומרה יתרה רואה   <BR>
המשפט בעברתו של האנס וכל העומד לאנוס - דין רודף<BR>
לו. הפסוק חושף בפנינו גם את המרכיב האלים של    <BR>
עברה זו. אונס איננו סוג של מין, אונס היא אלימות<BR>
)באמצעות מין(. המכילתא )דרבי ישמעאל, משפטים, יג<BR>
ד"ה 'אם זרחה'( אומרת במסגרת ההשוואה עם עברת    <BR>
הרצח: 'מה להלן לא חלק בו בין יום ללילה&hellip;' - משמע,<BR>
אונס יכול להתרחש ביום. על פי סטטיסטיקה עדכנית, <BR>
%40-50 ממעשי האונס מתרחשים ביום. אבן עזרא מתקרב<BR>
אולי לראיה המודרנית של הגדרת האונס; 'כי - יתכן <BR>
שלא הסכימה היא ולא ידעה, עד שבא ואנסה, על כן משל<BR>
הרוצח' - כל מקום בו אין הסכמה ומודעות - אין    <BR>
יחסי-מין וממילא המעשה הוא אונס. לפי פירוש זה,  <BR>
דרישת ההתנגדות בתורה היא כנראה אמצעי לחשוף את אי<BR>
ההסכמה. בעל העמק דבר אומר על הכתוב 'אין לנערה  <BR>
חטא מוות', שברור שאין לנערה עונש מוות, אלא שבא <BR>
הכתוב ללמד גם את מי שסובר שיש לאישה אשמה כל-שהיא<BR>
בעצם יציאתה מהבית, כי אין האישה נענשת כלל, בכל <BR>
עונש שהוא. זוהי מחצית הדרך להשקפה המתבקשת כי   <BR>
באונס אשם רק האנס, כפי שלא נאשים נרצח ברצח או  <BR>
נעניש נשדד על שוד, וכן לחוסר השיפוטיות המתבקשת <BR>
מהחברה בכלל והאנשים הקרובים בפרט, כלפי הנאנס   <BR>
והנאנסת.                                       </P>
<P ALIGN="RIGHT">
  בפרשיה השלישית )כח-כט(, מתגלה לנו כי דין     <BR>
המוות של האנס איננו בגלל מעשה האונס, העינוי, אלא<BR>
בגלל המעשה המיני עם אשת איש, הפגיעה בבעלות הבעל <BR>
על אשתו. הראיה לכך היא שבאונס אישה פנויה אין דין<BR>
מוות לאנס. יש פיצוי כספי לבעליה של הנאנסת -    <BR>
אביה, וציווי "ולו-תהיה לאשה תחת אשר ענה לא-יוכל<BR>
לשלחה כל-ימיו". המשנה אומרת כי "האונס שותה     <BR>
בעציצו ... כיצד שותה בעציצו? אפילו היא חיגרת,  <BR>
אפי' היא סומא, ואפילו היא מוכת שחין&hellip; " התלמוד  <BR>
מוסיף כי דין זה מתבצע רק אם הנאנסת מסכימה )אוי <BR>
לה לאותה חברה בה אישה נאלצת להסכים לכך - גם    <BR>
בימינו יש בעיית שידוך לחלק מהנאנסות( וכמובן גם <BR>
אביה. המשנה, הרואה את חובת הנישואין כעונש, בוחרת<BR>
להדגים זאת דרך הדוגמאות המראות בעליל כי אין    <BR>
לאונס מניע מיני - גם נשים שהמשנה תופסת שהן אינן<BR>
אטרקטיביות בעיני האנס, נאנסות. תפיסה זו מתאימה <BR>
לסטטיסטיקה האומרת כי נשים מכל גיל, מצב, מראה,  <BR>
מעמד ושיוך חברתי נאנסות, וכי לא נמצא קשר בין   <BR>
צורת לבוש והתנהגות "מינית" וסיכוי להיאנס )משנה <BR>
ותלמוד, בבלי כתובות לט(.                       </P>
<P ALIGN="RIGHT">
  בסיפור סדום דורשים בני העיר לאנוס את האורחים <BR>
הבאים העירה. הסיפור מדגיש שוב את מרכיב האלימות <BR>
והשליטה של האונס. ממילא מובנת מאליה העובדה כי  <BR>
גברים נאנסים. לפי הסטטיסטיקה, עד גיל 12 הסיכון <BR>
לבנים ובנות כמעט זהה. מעל גיל זה, הנתונים מראים<BR>
פער הולך וגדל. עם זאת ברור כי ישנם גברים רבים  <BR>
הנאנסים )כמובן שזה לא אומר דבר על נטייה מינית לא<BR>
של הנפגע ולא של האנס - אונס הוא אלימות ולא מין(.<BR>
בנות לוט, בהיותן רכוש אביהן וכנראה חשובות פחות,<BR>
מוצעות כתחליף ורק התערבות המלאכים מונעת את     <BR>
המעשה. בגבעה סוף הסיפור שונה.                  </P>
<P ALIGN="RIGHT">
  הסיפור "מעניש" את לוט בכך שהוא נאנס על ידי   <BR>
בנותיו בהמשך הסיפור. מרכיב זה של הסיפור, אישה  <BR>
אונסת, הוא נדיר - %97 ממעשי האונס מבוצעים על ידי<BR>
גברים )כלפי גברים ונשים כאחד(. כמו תופעת האלימות<BR>
בכללה ואלימות גברים כלפי נשותיהם בפרט,  גם עברות<BR>
האונס מתבצעות רובן ככולן על ידי גברים, מכל חברה,<BR>
מעמד ושיוך חברתי.                              </P>
<P ALIGN="RIGHT">
  עם חזרת דינה לבית הוריה הפגיעה ביעקב ובכבודו <BR>
היא המטרידה את בני יעקב, כי "נבלה עשה בישראל   <BR>
לשכב את-בת-יעקב וכן לא יעשה" - דבר זה בא לידי  <BR>
ביטוי בתרגום המיוחס ליונתן בן עוזיאל, הרואה    <BR>
באונס פגיעה בכבוד הלאומי המתגבש והולך.         </P>
<P ALIGN="RIGHT">
  סיפורם של אמנון ותמר מייצג את האונס השכיח    <BR>
יותר - האנס מוכר, האונס מתוכנן ומובנה ומתרחש   <BR>
במקום "בטוח", האנס איננו מעוניין כלל להקשיב    <BR>
לנאנסת וברגע שבו מחליט אמנון ל"כבוש" את תמר, יהא<BR>
אשר יהיה, לא נשאר דבר מ"אהבתו" )סוג של יחס -   <BR>
משיכה מינית או/ו אהבה רגשית( ונשאר רק רצון     <BR>
לשליטה, אנוכיות וכוח גרידא; "ולא אבה לשמוע     <BR>
בקולה, ויחזק ממנה ויענה וישכב אותה. וישנאה אמנון<BR>
שנאה גדולה מאוד, כי גדולה השנאה אשר שנאה מהאהבה<BR>
אשר אהבה" )שמואל ב, יג(. תמר מושלכת, במעשה השפלה<BR>
אולטימטיבי, לרחוב. תגובתה - אבל וזעקה, ועד מהרה<BR>
מבחין בכך אבשלום אחיה. הוא מתמקד בתכנוני נקמתו <BR>
באמנון, ותגובתו לתמר; "החרישי, אחיך הוא,       <BR>
אל-תשיתי את-לבך לדבר הזה", משקפת תגובה קיימת   <BR>
לנאנס ולנאנסת בגילוי עריות ובאונס בכלל - מנסים <BR>
להמעיט בערך מה שקרה והשמירה על כבוד המשפחה     <BR>
ואחדותה  חשובה לעיתים מרגשות הנאנס והנאנסת.    <BR>
תוצאות התגובה ניכרת אצל תמר: "ותשב תמר ושוממה  <BR>
בית אבשלום אחיה" - בבית אחיה היא יושבת, אך היא <BR>
לבד, דחויה, אבלה, מושתקת ושוב ללא אוזן קשבת    <BR>
במשפחה ומחוצה לה. )1202, קו סיוע לנשים דתיות   <BR>
                                 .(02-6555744/5</P>
<P ALIGN="RIGHT">
<FONT SIZE="-1">     עמוס ישראל-פליסהואור  פעיל במחלקה החינוכית<BR>
במרכז הסיוע לנפגעי ונפגעות אונס ותקיפה מינית   <BR>
בירושלים.                                      </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"כי תקצר קצירך בשדך ושכחת עמר בשדה": מצווה   <BR>
שלא מדעת.                                      </h3>
<P ALIGN="RIGHT">
מעשה  בחסיד  אחד  ששכח עומר בתוך שדהו ואמר     <BR>
לבנו:  צא והקריב עלי פר לעולה ופר לשלמים. אמר  <BR>
לו: אבא,  מה ראית לשמוח בשמחת מצוה זו יותר מכל <BR>
מצות  שבתורה?                                  </P>
<P ALIGN="RIGHT">
אמר לו: כל מצות שבתורה נתן להם המקום לדעתנו,   <BR>
זו  שלא  לדעתנו  שאילו  עשינוהו ברצון  לפני    <BR>
המקום,  לא  באת מצוה זו לידינו, אלא הרי  הוא   <BR>
אומר  )דברים  כד( 'כי  תקצור  וגו'' קבע לו     </P>
<P ALIGN="RIGHT">
הכתוב  ברכה.  והלא דברים קל וחומר, מה אדם שלא  <BR>
נתכוין  לזכות  וזכה,  מעלין  עליו כאילו זכה,   <BR>
המתכוין לזכות  וזכה -  על  אחת כמה וכמה!       </P>
<P ALIGN="RIGHT">
         <FONT SIZE="-1">            (תוספתא פאה פרק ג משנה יד)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
שילוח הקן: גזרת הכתוב או  חינוך להתחשבות       <BR>
ברגשות?                                        </h3>
<P ALIGN="RIGHT">
האומר, על קן צפור יגיעו רחמיך&hellip;    משתקין  אותו.<BR>
                           <FONT SIZE="-1">(ברכות פרק ה משנה ג)</FONT></P>
<P ALIGN="RIGHT">
'על קן צפור יגיעו רחמיך'  מאי  טעמא? )מהי הסיבה<BR>
שמשתיקים אותו?(? רבי  יוסי  בר אבין ורבי יוסי בר<BR>
זבידא. חד אמר: מפני שמטיל   קנאה   במעשה       <BR>
בראשית,  וחד  אמר:  מפני שעושה  מדותיו  של     <BR>
הקדוש ברוך הוא רחמים ואינן אלא  גזרות.         <BR>

<FONT SIZE="-1">                          (בבלי ברכות  לג, ע"ב)</FONT></P>

<P ALIGN="RIGHT">
וכן אסר לשחוט אותו ואת בנו ביום אחד )ויקרא כב,&hellip;<BR>
כח( להישמר ולהרחיק לשחוט משניהם הבן לעיני האם, <BR>
כי צער בעלי חיים בזה גדול מאד, אין הפרש בין צער<BR>
האדם עליו וצער שאר בעלי חיים, כי אהבת האם ורחמיה<BR>
על הוולד אינו נמשך אחרי השכל, רק אחרי פועל הכוח<BR>
המדמה הנמצא ברוב בעלי החי כמו שנמצא באדם&hellip;וזהו  <BR>
הטעם גם כן בשילוח הקן , כי הביצים אשר שכבה האם <BR>
עליהן והאפרוחים הצריכים לאמן על הרוב אינם ראויים<BR>
לאכילה, וכשישלח האם ותלך לה, לא תצטער בראותה   <BR>
לקיחת הבנים&hellip;ואם היסורין הנפשיים האלה חשה התורה <BR>
בבהמות ובעופות, כל שכן כלפי אישי מין האדם      <BR>
בכללותו.                                       <BR>
<FONT SIZE="-1">                    (מורה נבכוים לרמב"ם ג, מ"ח)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"ונשמרת מכל דבר רע": התנהגות מוסרית בשעת מבחן  </h3>

<P ALIGN="RIGHT">
"כי תצא מחנה": גם בצאתך מההגבלות של החיים      <BR>
המשפחתיים והאזרחיים הרגילים ובהיותך במחנה הצבאי<BR>
הערוך כנגד אויביך )הספרי מדגיש "על אויביך - כנגד<BR>
אויביך אתה נלחם"; התורה מניחה שתילחם רק באלה   <BR>
שהראו את עצמם כאויביך, שסבלת מאיבתם ואתה מצפה  <BR>
מהם למעשי איבה, ולפיכך אפילו תתקיף אותם, רק תגן<BR>
על עצמך; דברים אלה שוללים כל מלחמת כיבוש(, ובכן<BR>
אפילו בהיותך במחנה צבאי שמוסרות המוסר מתרופפות <BR>
בו בנקל ועצם מטרת המלחמה מסייעת לגסות משולחת רסן<BR>
- גם אז 'ונשמרת מכל דבר רע': אל תחדל מלבחון את <BR>
עצמךתוך כדי שליטה עצמית והישמר "מכל דבר רע".   </P>
<P ALIGN="RIGHT">
<FONT SIZE="-1"> מתוך פירוש הרש"ר הירש על דברים כ"ג, י בתרגום) <BR>
הרב ברויאר(                                    </FONT></P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

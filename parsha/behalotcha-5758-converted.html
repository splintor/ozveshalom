<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Behalotcha </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בהעלותך </FONT><BR>
<FONT SIZE="3" COLOR="navy">גליון מס' 34 תשנ"ח</FONT>

 </p>


<DIV ALIGN=right>
אמר לו הקב"ה למשה: לא בשביל שאני צריך לנרות<BR>
הזהרתיך על הנרות, אלא לזכותם.<BR>
<FONT SIZE="-1">(במדבר רבה פרשה טו)</FONT>
<H4>.הנרות כיחסי-גומלין בין הקב"ה לישראל</H4>
"כי אתה תאיר נרי" )תהלים יח( אמרו ישראל לפני<BR>
הקב"ה: רבש"ע, לנו אתה אומר שנאיר לפניך, אתה הוא<BR>
אורו של עולם והאורה דרה אצלך? דכתיב )דניאל ב(<BR>
"ונהורא עמיה שרא" ואתה אומר "אל מול פני המנורה"<BR>
הוי "כי אתה תאיר נרי"? אמר להם הקדוש ברוך הוא:<BR>
לא שאני צריך לכם, אלא שתאירו לי כדרך שהארתי לכם,<BR>
למה? לעלות אתכם בפני האומות שיהיו אומרים: ראו<BR>
היאך ישראל מאירין למי שהוא מאיר לכל העולם. משל<BR>
למה הדבר דומה? לפיקח וסומא שהיו מהלכין בדרך; אמר<BR>
לו פיקח לסומא , כשנכנס לתוך הבית: צא והדלק לי את<BR>
הנר הזה והאיר לי. אמר לו הסומא: בטובתך, כשהייתי<BR>
בדרך אתה היית מסמכני, עד שנכנסנו לתוך הבית, אתה<BR>
היית מלוה אותי, ועכשיו אתה אומר הדלק לי את הנר<BR>
הזה והאיר לי? אמר לו הפקח: שלא תהא מחזיק לי טובה<BR>
שהייתי מלווך בדרך, לכך אמרתי לך: האיר לי. כך,<BR>
הפקח זה הקב"ה, שנאמר: )זכריה ד("עיני ה' המה<BR>
משוטטים בכל הארץ" והסומא אלו ישראל,שנאמר: )ישעיה<BR>
נט( "נגששה כעורים קיר" היה הקדוש ברוך הוא מנהיגן<BR>
ומאיר להם שנאמר: )שמות יג( "וה' הולך לפניהם<BR>
יומם". כיון שעמד המשכן ,קרא הקב"ה למשה ואמר לו :<BR>
תאירו לי שנא' "בהעלותך את הנרות" בשביל לעלות<BR>
לכם.<BR>
<FONT SIZE="-1">(במדבר רבה, פרשה טו)</FONT><BR>

<hR>

<H3>מחנה ומידות: עיון בפרשת בהעלותך</H3>
<H3>יונתן א. כהן</H3>

לכאורה, פרשתנו נחלקת לשני חלקים. על החלק הראשון,<BR>
שמתחיל במעשה המנורה אפשר לאמר שהוא עומד בסימן<BR>
ה"אור". התורה מספרת כאן על דברים כפי שהם צריכים<BR>
להיות, ועל ביצוע הדברים כפי שהם צריכים להיעשות.<BR>
המנורה נעשית "כמו שצריך", דהיינו:"כמראה אשר הראה<BR>
ה' את משה". כדי לתווך בין ישראל ובין ה"קודש",<BR>
מוחלפים הבכורים - שהם בעלי הזכות הטבעית לעבודת<BR>
הקודש מחמת בכירותם - בלוויים הראויים לכך יותר:<BR>
הם קנו את זכותם בשעה ש"נאספו אל משה" במקום לתת<BR>
יד לחטא העגל )שמות לב, כו (. בהמשך, כפי שהמחנות<BR>
"מסודרים" סביב אוהל מועד, ועבודת הלוויים<BR>
"מסודרת" על פי הגיל והתפקיד, כך אף מסעותיהם של<BR>
ישראל "מוסדרים" לפי מקום המצאותו של הענן ה"כסה<BR>
הענן את המשכן" או "ונעלה הענן". גם התקיעה<BR>
בחצוצרות, שהוסיפה נופך של חגיגיות, הייתה מוסדרת:<BR>
תקיעה בשתי החצוצרות הוא סימן למקרא העדה, תקיעה<BR>
אחת - לנשיאים בלבד,תקיעת תרועה לציון היציאה למסע<BR>
ותרועות לעת מלחמה. חלק זה של פרשתנו מסתיים<BR>
בתיאור "סדר תזוזת הכוחות" למסעיהם. המחנות נעים<BR>
לפי מעמדם של מנהיגי קבוצות השבטים: יהודה,<BR>
ראובן,אפרים ודן. אולם, החלק הראשון מסתיים בהערה<BR>
)במדבר י, ל"ה ( ש"ענן ה עליהם יומם בנסעם מן<BR>
המחנה". לכאורה, היגד המבטא השגחה, אך נראה שלפחות<BR>
באורח מושאל, אפשר לאמר ש"ענן כבד" מעיב על החלק<BR>
השני של הפרשה. כאן אנו עדים לכוחה של התורה לא<BR>
בדיווח על ה"בסדר" בלבד,דהיינו: על החיזיון<BR>
ההרמוני והאידיאלי, אלא אף בפירוט מה ש"אינו<BR>
בסדר". התורה מוסרת לנו לא את קווי המתאר של<BR>
ה"מחנה האידיאלי" בלבד, אלא היא נותנת את דעתה אף<BR>
על המחנה הריאלי ועל עניינים שבכוחם לכרסם בכל<BR>
מחנה. להלן מספר עניינים, שהתורה מונה בפרשתנו,<BR>
העלולים לערער כל סדר והרמוניה.<BR>
<BR>
א. "מתאוננים רע"- לא כל תלונה היא רעה. הרמב"ם,<BR>
בשמונה פרקים,פרק ד מזכיר לנו, שיש גם תלונות<BR>
מוצדקות, ועליהן אל להם למנהיגים להתרגז כגון:<BR>
בקשת העם למים )שמות יז(. אולם לעתים יש שאנשים<BR>
נסחפים לאווירה של "קנטור".<BR>
<BR>
ב. "מי יאכילנו בשר? זכרנו את הדגה אשר נאכל במצרים<BR>
חנם, את הקשואים ואת האבטיחים ואת החציר ואת<BR>
הבצלים ואת השומים". הנהייה אחר מותרות, והעלאת<BR>
פנטזיות על מותרות שהיו, כביכול, מנת חלקנו בעבר<BR>
או שהן בבחינת משאלה לעתיד. ההפרזה בחיפוש אחר<BR>
מותרות היא בבחינת רעל לכל חברה בריאה. שמא זה<BR>
המסר של "קברות התאווה"?<BR>
<BR>
ג. "אלדד ומידד מתנבאים במחנה. ויען ..יהושע.ויאמר<BR>
אדני משה כלאם". הקנאה במי שנראה שהוא סוטה מן<BR>
ה"סדר", וזריזות התגובה באכיפת ה"סדר", הם מהות<BR>
הסיפור.יהושע, כשהוא רואה את אלדד ומידד "מתנבאים<BR>
במחנה", מגלה חנפנות, צדקנות וקנאה, ומשה מתבטא<BR>
כמי שרואה בעצם המנהיגות אילוץ.<BR>
<BR>
ד. "ותדבר מרים ואהרן במשה על אדות האשה הכשית אשר<BR>
..לקח.הרק אך במשה דבר ה', הלא גם בנו דבר". בלשון<BR>
הרע, המלווה בשנאת הזר ובקנאה הכתוב מדבר. מרים<BR>
ואהרן מקניטים את משה על שלקח אשה "אחרת", אך דומה<BR>
כי המניע האמיתי לדבריהם הוא הקנאה במעמדו המיוחד<BR>
לפני ה'.<BR>
<BR>
בעקבות סקירה זאת אפשר לאמר, שמבנה הפרשה עצמו יש<BR>
בו מסר. ההנחיות המפורטות ל"סידור" המחנה על<BR>
חלקיו, שנועדו להביאו לכלל אחדות, המנוסחות בחלקה<BR>
הראשון של הפרשה, ניתנות לכרסום, ועל כן הן<BR>
שבירות. כל ההדר והסדר החיצוני, המתוארים בחלק<BR>
הראשון, תלויים בסופו של דבר במידותיהם הפנימיות,<BR>
הן של המנהיגים והן של העם עצמו, שנראו בקלקולן<BR>
בחלק השני.<BR>
<BR>
אולם, גם המבנה שתיארנו לעיל אינו "מושלם". בחלקה<BR>
הראשון של הפרשה, אנו מוצאים קטע שלכאורה אינו<BR>
במקומו. פסוקים לט, א'-ט"ו, העוסקים בפסח דורות,<BR>
מקומם ברצף הפרשה מוזר כל כך, עד שהוא משמש לרש"י<BR>
דוגמה ל"אין מוקדם ומאוחר בתורה". אפשר, שקטע זה<BR>
בא ליצור מעין "פסק זמן" בסידור המחנה כדי שניתן<BR>
דעתנו לשאלה: כיצד צריכה חברה ראויה להתייחס לאלה<BR>
ש"נשארו מאחור" או ש"עומדים בחוץ".האם מי שהיה טמא<BR>
למת בזמן הקרבת קרבן הפסח נושא עמו כתם, המונע<BR>
ממנו לעסוק במצווה מרכזית זו? מצווה זו, שהיא<BR>
דרמטיזציה חוזרת של עצם השחרור מתרבות מצרים - האם<BR>
היא אסורה למי שנטמא למת או שהיה בדרך רחוקה? האם<BR>
מדובר כאן בסטיגמה מהותית שאינה ניתנת לתיקון?<BR>
והגר, מה מעמדו? שד"ל, בפירושו לתורה, המבקש אחר<BR>
הפשט, אינו הולך בעקבות רוב הפרשנים, הרואים בגר<BR>
המקראי "גר צדק" שעבר הליכי "גיור כהלכה". וזו<BR>
לשונו בפירושו לפסח מצרים )שמות, יב,מ"ח(: "וכי<BR>
יגור אתך גר" - דעת רז"ל )פסחים צ"ג.( כי בגר צדק<BR>
מדבר שמקבל עליו כל התורה כולה, אמנם מן המקרא הזה<BR>
משמע בבירור כי גם קודם שימול נקרא גר, א"כ הגר לא<BR>
קיבל עליו כל המצוות, ולא מל, ואיננו בכלל ישראל".<BR>
<BR>
אולי אפשר לטעון שהחלת מצוות קרבן הפסח על הגר<BR>
נוגעת לפסח מצרים בלבד?!<BR>
בעניין זה אנו פונים לפירושו של רמב"ן, לפסוק לט,<BR>
י"ד, שבפרשתנו, ד"ה: "וכי יגור אתכם גר" - "לצוות<BR>
הגרים בפסח זה של מדבר, כאשר יצווה בו לישראל.<BR>
ויתכן כי מה שאמר בסדר 'בא אל פרעה' 'וכי יגור אתך<BR>
גר ועשה פסח' )שמות כב, מ"ח(, הוא על פסח מצרים,<BR>
כי הפרשה ההיא על פסח מצרים נאמרה, כאשר פירשתי<BR>
שם. והיה במשמע כי הגרים היוצאים ממצרים, ערב רב,<BR>
יעשו פסח שאף הם היו באותו הנס, אבל המתגיירים<BR>
אחרי כן במדבר או בארץ ישראל לא יתחייבו בפסח, שלא<BR>
היו הם או אבותיהם בכלל 'ואותנו הוציא משם', לפיכך<BR>
הוצרך בכאן לחייבם בפסח דורות במדבר ובארץ".<BR>
<BR>
המצטרפים לקהל, אם כן, והזוכים להשתתף במעמדים<BR>
המסמלים את עצם היווצרות הקהל, אינם רק אלה שחוו<BR>
חוויות היסטוריות משותפות עם הקהל או עם אבותיו.<BR>
הרמב"ן מציין שפסח דורות חל גם על מי ש"לא היה<BR>
באותו הנס". אם נצרף את תובנותיהם של רמב"ן ושל<BR>
שד"ל בעניין זה, אפשר שנוכל לאמר כי חברה נבחנת לא<BR>
רק בייחסה לאלה שהם חלק אורגני מן השבט, אלא אף<BR>
בייחסה אל ה"אאוט-סיידרים", שאינם שותפים ל"קודים<BR>
הפנימיים" הנוצרים בעקבות חוויות משותפות. מחנה<BR>
ישראל לא יהיה שלם אם לא יסדיר את יחסו כלפי מי<BR>
ש"נשאר מאחור" שלא באשמתו וכלפי הגרים למיניהם,<BR>
המצויים בקרבו.<BR>
<BR>
<FONT SIZE="-1">ד"ר יונתן א. כהן הוא מרצה בבית הספר לחינוך<BR>
באוניברסיטה העברית בירושלים</FONT><BR>

<hR>
<BR>
<FONT COLOR="#000080" SIZE="3">תהליך הבשלתו של עם ישראל היה מלווה בעליות וירידות</FONT><BR><BR>
"ויסעו מהר ה' דרך שלשת ימים":... כשאמר משה ליסע<BR>
משם מסע יום אחד, הלכו מהלך שלשה ימים ולילה אחד,<BR>
כתינוק שיוצא מבית הספר ורץ. )ילקוט שמעוני במדבר<BR>
פרק י סימן תשכט( "ויסעו מהר ה'": ואמר רבי חייא<BR>
בר חנינא: שסרו מאחרי ה'. )בבלי שבת קטז, ע"א(<BR>

<HR>
<BR>
<FONT COLOR="#000080" SIZE="3">קומה ה' ויפצו איביך, וינסו משנאיך מפניך": במי"<BR>
המדובר?</FONT><BR><BR>
ומשה רבינו ידע, כי יקומו לזאת התורה מראשית נתינתה<BR>
אויבים ומשנאים. הלא דרישותיה - צדק ואהבת הזולת -<BR>
הם בניגוד גמור לגזירות הרודנים ותוקפנותם,<BR>
המתחברים לבריתות, לשם ערבות הדדית לקיים ממשלתם<BR>
הזידונית על אף דרישות הצדק ואהבת הזולת. התוקפנים<BR>
והחמסנים ההם הלוא ניצבים כאויבים על דרך התורה<BR>
ואין נותנים לה מעבר; ודרישות התורה לריסון עצמי<BR>
ול"קדושים תהיו" - הם הסתירה הגמורה לחושניותם<BR>
הגסה, ולא יימלט שההמונים הגסים לא יקומו לה<BR>
לשונאים ואפילו ל"משנאים", שלא רק באיבה יתייחסו<BR>
אליה, כי אם גם ירדפוה בפועל ממש. )מתוך פירוש<BR>
רש"ר הירש על התורה, פרשת בהעלותך(<BR>

<hR>

<H3>.גדולתו וענותו של משה</H3>
כל הנביאים נסתכלו באספקלריא שאינה מאירה, משה<BR>
רבינו נסתכל באספקלריא המאירה. )בבלי יבמות מט,<BR>
ע"ב(<BR>
<BR>
"נסתכלו באספקלריא שאין מאירה". וכסבורים לראות ולא<BR>
ראו, ומשה נסתכל באספקלריא המאירה, וידע שלא ראהו<BR>
בפניו. )רש"י על מסכת יבמות מט, ע"ב(<BR>

<hR>

<H4>ותדבר מרים ואהרן במשה": המניעים ללשון הרע"</H4>
ואם יהיה בחבריך מי שיש לו יתרון עליך בעבודת האל,<BR>
ומעשהו טוב ממעשיך, והוא משתדל להתקרב אליו יותר<BR>
ממך, יסיתך היצר בו, ויאמר לך: כל אשר ייראה<BR>
מהשתדלות זולתך בעבודה הוא חסרון נראה ממך, ולולא<BR>
הוא, היית נראה בעיני בני אדם צדיק מכל בני דורך;<BR>
השיא עליו, קנא בו ושטום אותו, וחקור על מומיו<BR>
וגנותו וארוב למכשוליו, ואם תוכל להוציא עליו דיבת<BR>
שקר כדי להפחית שמו אצל אצל בני אדם, עשה! אז תשיב<BR>
עליו: ואיך אמאס מי שאהבו האלוהים ואגנה מי ששיבחו<BR>
..הבורא.?<BR>
<FONT SIZE="-1">מתוך "חובות הלבבות" לרבי בחיי אבן פקודה, שער )<BR>
ייחוד המעשה, פרק ה'(</FONT><BR>

<hR>

<H3>קוראים מגיבים</H3>
הרשו לי להתייחס למכתבו של ד"ר דני סטטמן מהמחלקה<BR>
לפילוסופיה באוניברסיטת בר-אילן )גליון חג<BR>
השבועות(: ד"ר סטטמן כותב: אם "שבת שלום" אינו<BR>
רוצה להרגיז את הציבור הדתי, אז מוטב לה שתחדל<BR>
להופיע. קשה לי להבין כיצד מבקש ד"ר סטטמן כי<BR>
תנועתכם לא תרגיז את הערבים ולא את החילונים ודורש<BR>
כי רק את הדתיים יש להרגיז. האם דמם של הדתיים<BR>
פחות אדום משל הערבים והחילוניים?!<BR>
<FONT SIZE="-1">ד"ר שמחה מנדלבוים, עו"ד ירושלים</FONT><BR>
<BR>
<H4>:הערת העורך</H4><BR>
איננו מבקשים להרגיז איש. אנחנו משתדלים להביא בפני<BR>
הקוראים את זווית-הראייה שלנו לתפיסת עולם<BR>
ציונית-דתית המבוססת על מקורות ישראל ומעוניינים<BR>
בתגובות ובדו-שיח.<BR>
</DIV>












<P ALIGN="center">

</P>

</body></html>

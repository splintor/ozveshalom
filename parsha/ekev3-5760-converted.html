<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת עקב</FONT><BR>
<FONT SIZE="3" COLOR="navy">גליון מס' 148 תש"ס</FONT><BR>

 </p>


<P ALIGN="RIGHT">
<B>   ואין ועתה אלא תשובה,  שנאמר 'ועתה  ישראל  מה<BR>
ה'  אלהיך  שואל ...' )דברים י יב(, ועתה ישראל שמע<BR>
אל החקים )שם ד, א(, ועתה שמע )ישעיהו מד, א(.   </B><BR>

 ) מדרש תנחומא בשלח סימן טו(                   </P>
<h3 ALIGN="RIGHT">
רק דבר אחד?                                    </h3>
<P ALIGN="RIGHT">
'אחת שאלתי מאת ה'':   אמר הקדוש ברוך הוא  לדוד:<BR>
 בתחלה  אמרת 'אחת שאלתי ]וגו'[ שבתי בבית   ה'' <BR>
וחזרת  ואמרת  'לחזות  בנועם  ה'  ולבקר בהיכלו'?</P>
<P ALIGN="RIGHT">
אמר לפניו: רבונו של עולם, לא יהא עבד שוה לרבו ?<BR>
בתחלה  לא  באת  לנו  באחת?  שנאמר  'ועתה ישראל <BR>
מה  ה'  אלהיך  שואל  מעמך  כי  אם ליראה' )דברים <BR>
י יב( ואחר-כך פתחת לנו במצות הרבה,  שנאמר 'ללכת <BR>
 בכל  דרכיו  ולשמור  מצותיו ולדבקה בו' )יהושע כב<BR>
ה( הוי -דיו לעבד להיות כרבו. )מדרש תהלים מזמור <BR>
כז(                                            </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
ארץ האהבה והבחינה                              </h2>
<h3 ALIGN="RIGHT">
 רונן אחיטוב                                   </h3>

<P ALIGN="RIGHT">
פרשת "עקב" מוקדשת לארץ ישראל. בשליש הראשון של  <BR>
הפרשה, )ז יב - ח כ( מפרט משה את תנאי הברית שכרת<BR>
הקב"ה עם עם ישראל: בברית זו מחויב העם לשמור את <BR>
התורה, ובתמורה מובטחת לו ארץ ישראל. כדרכו של משא<BR>
ומתן, מתוארת הארץ באור חיובי מאד, אך לתיאור    <BR>
מוצמדת אזהרה: "והיה אם שכוח תשכח את ה'...      <BR>
העידותי בכם היום כי אבוד תאבדון". ארץ ישראל    <BR>
איננה "שייכת" לעם ישראל בכל תנאי. הישיבה בה    <BR>
איננה מובנת מאליה, והיא מתוארת כמתנה שניתנה לנו<BR>
על תנאי "והיה עקב תשמעון את המשפטים האלה...".  <BR>
אנחנו מוזהרים שלא לטעות חס וחלילה בעניין זה,   <BR>
ושלא להעלות על דעתנו שישיבתנו בארץ היא בדרך    <BR>
הטבע: "וזכרת את ה' אלהיך כי הוא הנותן לך כח    <BR>
לעשות חיל".                                    </P>
<P ALIGN="RIGHT">
בחלק המרכזי של הפרשה )ט, א - י, יא( מתוארים חטא<BR>
העגל ותוצאותיו. פרשה זו מתוארת כאן כהרחבה של   <BR>
הטענה הקודמת: לא זו בלבד שאין ארץ ישראל רכושו  <BR>
הטבעי של עם ישראל, והיא זכותו רק בתנאי שיקיים את<BR>
המשפטים, אלא אפילו הכיבוש הראשון של הארץ, בימי <BR>
יהושע, נעשה תוך הפרה של תנאי הברית, ולפי מידת  <BR>
הדין לא היה לו מקום. התוצאה המתבקשת מחטא העגל, <BR>
שהיה הפרה בוטה של הברית מצד עם ישראל, היתה השמדת<BR>
העם כולו, מלבד משה. הישרדות העם וירושתו את הארץ<BR>
לא באו בזכות קיום הברית: "לא בצדקתך וביושר לבבך<BR>
אתה בא", אלא בזכות אבות ובזכות תפילת משה: "ויאמר<BR>
להשמידם לולא משה בחירו עמד בפרץ לפניו" )תהלים, <BR>
קו כג(. זכות תפילת משה וזכות האבות אינם תעודת  <BR>
ביטוח, ואינם משמשים בדרך כלל במקום מעשים טובים.<BR>
זכויות אלו נוצלו בביטול השמדת העם בחורב ובירושת<BR>
הארץ בימי יהושע, ולפי פשט המקראות הן אינן      <BR>
מבטיחות את עתיד העם בארצו. טענה זו מוכחת גם    <BR>
מספרי הנביאים - מ"שופטים" ועד "מלכים", המתארים <BR>
את השעבוד והגלות שנחלו אבותינו בימי בית ראשון, <BR>
ומסבירים אותם כעונש על מעשיהם הרעים.           </P>
<P ALIGN="RIGHT">
בחלק האחרון של הפרשה חוזרים דברי הברית, וגם כאן<BR>
מודגש שלברית יש שתי פנים: מצד אחד, היא מבטיחה  <BR>
הצלחה בירושת הארץ ובישיבה בה "אם שמוע תשמעו",  <BR>
ומצד שני היא כוללת את סכנת הגלות "הישמרו לכם פן<BR>
יפתה לבבכם" וכו'.                              </P>
<P ALIGN="RIGHT">
כל הדברים האלו נראים כמובנים מאליהם, ופשוטים   <BR>
מכדי שיהיה צורך לחזור ולכתבם כאן, אבל בימינו   <BR>
מסתבר שרבים אינם מודעים להם, או חושבים שכבר    <BR>
בטלו, ושבימינו ארץ ישראל "שייכת" לעם ישראל.    <BR>
נעמוד להלן על התהליך שמאפשר את הדעה הזאת.      </P>
<P ALIGN="RIGHT">
במחצית השניה של המאה השניה, בעקבות חורבן הארץ  <BR>
במרד בר כוכבא, מתחילה תנועת ירידה המונית.      <BR>
כניסיון נואש להיאבק בתופעה טבעית ונוראה זו אפשר<BR>
לקרוא את ההלכות שבמשנה )סוף כתובות( "הכל מעלין <BR>
לארץ ישראל ואין הכל מוציאין" וכו'.             </P>
<P ALIGN="RIGHT">
ההלכה של חז"ל מעניקה יתרון וגיבוי לאחד מבני    <BR>
הזוג שמעדיף לחיות בארץ, וכך היא מתערבת בהחלטות <BR>
משפחתיות תוך הדגשת העדיפות של מגורים בארץ ישראל.<BR>
עם זאת, אין במשנה איסור על ירידה לחו"ל אם שני  <BR>
בני הזוג מעונינים בכך.                         </P>
<P ALIGN="RIGHT">
בדיון התלמודי )בבלי כתובות קי ב ואילך( אנחנו   <BR>
יכולים להיווכח בהמשך התהליך המתרחש בדורות הבאים,<BR>
כאשר כבר ברורה לעין הנחיתות המספרית של הישוב   <BR>
בארץ לעומת הישוב בבבל. הפעם אנחנו שומעים הוראה <BR>
ברורה: "לעולם ידור אדם בא"י, ואפילו בעיר שרובה <BR>
גויים, ואל ידור בחו"ל, ואפילו בעיר שרובה ישראל".<BR>
הוראה הלכתית זו מלווה בהסבר תיאולוגי: "שכל הדר <BR>
בא"י דומה כמי שיש לו אלוה, וכל הדר בחו"ל דומה  <BR>
כמי שאין לו אלוה". בעקבות המצוקה הקיומית       <BR>
שהתקיימה אז מוענק כאן ליושבי א"י יתרון "רוחני" <BR>
על פני היושבים בחו"ל. היתרון הוא אוטומטי וכללי,<BR>
ואיננו מותנה עוד בהתנהגותם של היושבים בארץ, אלא<BR>
בעצם הנכונות לשבת בה בתנאים קשים.              </P>
<P ALIGN="RIGHT">
באותה סוגיה מובאות גם מימרות נוספות המתיישבות  <BR>
עם המסר הזה, מפיהם של אמוראי א"י: אמר ר' אלעזר,<BR>
כל הדר בא"י שרוי בלא עוון", וכן "אמר ר' יוחנן, <BR>
כל המהלך ארבע אמות בא"י מובטח לו שהוא בן עולם  <BR>
הבא".                                          </P>
<P ALIGN="RIGHT">
ארץ ישראל הופכת כאן מארץ הרגישה לעוונות,       <BR>
והמקיאה מתוכה את בעלי העוון - לארץ המכפרת על   <BR>
העוונות, שבעלי עוונות שבה זוכים לחיי עולם הבא! </P>
<P ALIGN="RIGHT">
גישות אלו לא נותרו, כמובן, ללא תגובה מפיהם של  <BR>
חכמי בבל, המתפלמסים )עיינו שם( עם כל מימרא ארץ <BR>
ישראלית ומתאמצים לבסס את ההיתר - ואף החובה -   <BR>
לדור בבבל ולהימנע מעליה לא"י, ובקושי מתירים את <BR>
העלאת העצמות לקבורה בארץ.                      </P>
<P ALIGN="RIGHT">
התהליך ההיסטורי - וההלכתי שהתרחש בתחילת תקופת  <BR>
הגלות יצר גישות הלכתיות ורעיוניות העומדות במרכז<BR>
הסוגיה של ישיבת א"י מאז ועד למאה העשרים.       </P>
<P ALIGN="RIGHT">
בדורנו אנו, ראוי שנבחן את מצבנו ונעיין בשאלה   <BR>
איזו גישה כלפי ארץ ישראל מתאימה יותר למצב      <BR>
ההיסטורי שלנו: האם דמותה של א"י עבורנו היא דמות<BR>
של אם רחמניה, הקולטת את כל בניה בלי להתחשב במצבם<BR>
המוסרי - ובלבד שיסכימו לשבת בה, או שמא דמותה היא<BR>
כזו של אשת חלומות, היודעת להעניק חום ואהבה - אבל<BR>
יודעת גם לדחות מעל פניה את מי שאינם ראויים לה? </P>
<P ALIGN="RIGHT">
<FONT SIZE="-1"><I>   רונן אחיטוב, ממצפה נטופה שבגליל התחתון, הוא)<BR>
חבר המדרשה באורנים(                            </I></FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קוראים מגיבים                                  </h3>
<h4 ALIGN="RIGHT">
תגובות  ל מאמרו  של  יאיר אלדן )ש.ש.  פ'  בלק( </h4>
<P ALIGN="RIGHT">
המשכן כעגל הזהב - האומנם??                     </P>
<P ALIGN="RIGHT">
יישר כוח ליאיר אלדן על ההשוואה המקורית בין חטא <BR>
העגל לחטא בעל פעור, אך כמה קביעות בעייתיות     <BR>
בעיני; לומר שהציווי על הקמת המשכן כ"עגל הזהב   <BR>
המקבל אישור מה'"? הרי עשרות פעמים התורה מדגישה <BR>
שבני ישראל שעו א המשכן וכל כליו "כאשר צוה ה'"? <BR>
יתרה מזאת, הרי ישנה הקבלה מאלפת בין מעשה המשכן <BR>
לבין תיאור בריאת העולם )נ. ליבוביץ, עיונים לשמות<BR>
348-352(? זאת ועוד: הרי התורה מעידה שהשכינה חזרה<BR>
כפי שהיתה במעמד הר סיני, דווקא בעקבות הקמת     <BR>
המשכן. גם הראיה ממעשה הנשים בספר שמואל, לכך    <BR>
שתרומת המראות הצובאות למשכן היא שלילית, מוזרה: <BR>
וכי כישלון מוסרי ודתי של מאן דהו יכול לשמש הוכחה<BR>
על מקרה אחר בו מוותרים אנשים על חפץ זהה, היקר  <BR>
ללבם ומקדישים אותו לשם מצווה וקדושה?           </P>
<P ALIGN="RIGHT">
גם הפרשנות לנקמה במדיינים כרצון העם שה' נכנע לו<BR>
מתעלמת לגמרי מההקשר. הרי נאמר במפורש שזו מצוות <BR>
ה' וביוזמתו לנקום את 'נקמת בני ישראל מאת       <BR>
המדינים', ולפני כן )כה, יז( 'צרור את המדינים   <BR>
והכיתם אותם כי צררים הם לכם בנכליהם...'? וכי מאחר<BR>
שהמצווה לנקום קשה בעינינו, או מאחר שעבודת המשכן<BR>
קשה היום להבנתנו, לגיטימי לסלף ולהפוך את הכתוב <BR>
ולאנוס דעתנו על התורה?? וכי בקלות כזו ניתן לחרוץ<BR>
דין על גדול הנביאים שלא הבין את דבר ה' ופירש,  <BR>
בטעות, שהנקמה היא נקמת ה' ולא נקמת בני ישראל?  <BR>
חכמים, היזהרו בדבריכם! לבסוף - איך אפשר להשוות <BR>
בין המראות הצובאות שנתנו נשות ישראל )'עובדות ה'<BR>
שסרו מתאוות זה העולם' - ראב"ע( כתרומה למשכן,   <BR>
ובין אנשי סדום, ה"רעים וחטאים לה' מאד"? דומה   <BR>
שהנחת הכותב שחיבור בין ארציות וקדושה הנו בלתי  <BR>
אפשרי, הכתהו בסנוורים וסילפה את הכתובים ואת    <BR>
רוחם. דווקא חיבור זה הנו בעיני מקווי האופי     <BR>
הבולטים של מחשבת היהדות.                       <BR>

<B><I>                         גדעון אדמנית , ירושלים</I></B></P>

<BR>

<P ALIGN="RIGHT">
"ומדוע לא יראתם לדבר בעבדי משה")במדבר יב, ח(?  </P>
<P ALIGN="RIGHT">
בהקדמה לפירושו לתורה, מלמדנו רבי חיים בן עטר   <BR>
)אור החיים הקדוש( שישנו חילוק בין "תלמיד ותיק" <BR>
לבין "לומדי תורה" באשר למידת החופש שהם יכולים  <BR>
לנקוט בבואם לפרש או לחדש בתורה.                </P>
<P ALIGN="RIGHT">
פרשנותו של הכותב נוטלת חירויות שאף תלמיד ותיק  <BR>
לא היה נוטל לעצמו, וזאת ככל הנראה ללא הכשרה    <BR>
מתאימה.משפט כגון "משה לא הבין או לא רצה להבין את<BR>
ביקורתו של ה'...במעשה נקמת מדין מוביל משה את הנכות<BR>
הרוחנית הזו", מוביל את גיליונכם )שמדי פעם מביא <BR>
מאמרים יפים(, אל מחוץ לקונצנזוס ויש להצטער על-כך<BR>
שמאמר כזה זכה להיכנס אליו.                     <BR>

<B><I>                                    שמעון ביטון<BR>

טירת צבי                                       </I></B></P>

<BR>

<P ALIGN="RIGHT">
הכותב מביא את המדרש )על הפסוק "והנה איש מבני   <BR>
ישראל בא ויקרב אל אחיו את המדיינית לעיני משה   <BR>
ולעיני כל עדת בני ישראל והמה בוכים פתח אוהל    <BR>
מועד"( "נתעלמה ממנו )ממשה( הלכה )כל הבועל ארמית<BR>
קנאים פוגעין בו( - געו כולם בבכייה; בעגל עמד משה<BR>
כנגד שישים רבוא שנאמר ויקח את העגל אשר עשו ויטחן<BR>
עד אשר דק וכאן רפו ידיו? אלא כדי שיבוא פינחס   <BR>
וייטול את הראוי לו" ואומר את הדבר המדהים הבא:  <BR>
"ההשוואה המתבקשת לחטא העגל ע"י המדרש הייתה צריכה<BR>
להוביל אותו למסקנה ההפוכה - הבכי של העם איננו  <BR>
בכי של צער אלא של אקסטזה, של עבודת אלילים      <BR>
ופריצות".                                      </P>
<P ALIGN="RIGHT">
המדרש שואל: מדוע לא הגיב משה? האם מפחד? - הרי  <BR>
בעגל  עמד מול שישים ריבוא ולא חשש!? - אלא כדי  <BR>
שיבוא פנחס וכו'.                               </P>
<P ALIGN="RIGHT">
מדוע בוכים עדת בני ישראל? - מתסכולם על ביזוי   <BR>
הקודש לעיניהם ללא מענה.                        </P>
<P ALIGN="RIGHT">
והנה בא יאיר אלדן, ומשבש לעינינו את המדרש, מעקם<BR>
את הכתובים, הופך את הבוכים הכשרים לחוטאים, ממציא<BR>
מדעתו "אקסטזה אלילית המביאה לידי בכי" שאיננה   <BR>
כתובה בשום מקום, וכך מציג לפנינו פרשנות מעוותת <BR>
ונטולת כל בסיס, כבשאר חלקי מאמרו הנ"ל.         <BR>

<B><I>                             .עמנואל שלו, רעננה</I></B></P>

<h4 ALIGN="RIGHT">
יאיר אלדן, כותב המאמר, מגיב:                   </h4>
<P ALIGN="RIGHT">
החיבור בין ארציות וקדושה הוא אכן בעל יסודות    <BR>
חזקים בפילוסופיה היהודית - ואולם, הביקורת של   <BR>
הקב"ה אליה הפניתי את תשומת הלב נוגעת לחיבור בין<BR>
הפקרות ומיניות בוטה לבין קדושה ולא לחיבור סתם  <BR>
בין קודש לחול.                                 </P>
<P ALIGN="RIGHT">
המציאות האנושית מאז תקופת המקרא השתנתה ועמה    <BR>
ערכים ותפישות, ואולם, הטבע האנושי לא השתנה. אם <BR>
נקשיב בעדינות לדברי התורה נשמע את ביקורת הקב"ה <BR>
על מצבם הרוחני הירוד של בני ישראל, ואת חוסר הנחת<BR>
הראשונית שלו מהקמת המשכן. לנו, עבודת המשכן קשה <BR>
לתפישה - לקב"ה, צמצום השכינה היווה מושא לביקורת<BR>
- אין הדברים מוציאים זה את זה. אין ספק כי בתיאור<BR>
מעשה המשכן נוכחת מאוד השלמתו של הקב"ה עם השכינה<BR>
הארצית - לדידי, ההטעמה "כאשר ציווה ה'" רק מבהירה<BR>
את המאמץ הרב המושקע בהצגת המשכן כ"לכתחילה" ולא <BR>
"בדיעבד".                                      </P>
<P ALIGN="RIGHT">
הדמויות התנ"כיות עומדות מולי במלוא חיותן - משה,<BR>
שדיבר עמו ה' פנים אל פנים הוא אותו משה שהיה בעל<BR>
בעיות מנהיגות קשות. בכל מקרה, גם לולא חשפה התורה<BR>
את אנושיות גיבורי התרבות שלנו, אינני סבור      <BR>
ש"חכמים, היזהרו בדבריכם!" )בייחוד עם סימן קריאה(<BR>
היא גישה חינוכית או עיונית ראויה.              </P>
<P ALIGN="RIGHT">
אשר למדרש "נתעלמה ממנו הלכה - געו כולם בבכייה" <BR>
- לא שיבשתי את המדרש אך, בפירוש, הסבתי את תשומת<BR>
הלב לחתירה של המדרש נגד הכיוון של הסיטואציה    <BR>
המוזכרת בתורה. המוטיבציה החזקה של המדרש להעמיד <BR>
את עם ישראל ואת משה באור חיובי הביאה אותו להפוך<BR>
את הטקסט על פיו. הקשרים המהותיים והטקסטואליים  <BR>
בין חטא העגל ומעשה זמרי מחדדים את תמונת בני    <BR>
ישראל באותן סיטואציות - עם שטוף עבודת אלילים   <BR>
ופריצות. העם לא בכה על "ביזוי הקודש" כשם שלא בכה<BR>
לנוכח הפריצות מול בעל פעור. ההגיון הפנימי של   <BR>
הסיפור מוביל לכך שהבכי היה בכי של עבודת אלילים.<BR>
אפשרות נוספת היא שהכתוב עצמו רצה לשמור על מעט  <BR>
מכבודם של בני ישראל והשתמש בלשון סגי נהור - רוצה<BR>
לומר, העם "ציחק" בפתח אוהל מועד. הטענה כלפי אופן<BR>
ההתייחסות שלי למדרש רק מבהירה את ההשפעה העצומה <BR>
שיש למדרש על הבנת הכתוב עד כדי חדירתו אל תוך   <BR>
הפשט.                                          </P>
<P ALIGN="RIGHT">
אשר ל"חירות בפרשנות" - נפלא מבינתי הקשר בין    <BR>
"מידת ההכשרה" לבין הלגיטימיות של הפירוש. "מכל  <BR>
מלמדי השכלתי" - עדיף בעיני.                    </P>


<h4 ALIGN="RIGHT">
פנחס לייזר, עורך "שבת שלום" מעיר:              </h4>

<P ALIGN="RIGHT">
אנו מברכים על הדיון שהתקיים בעקבות מאמרו של    <BR>
יאיר אלדן ומודים לקוראים על תגובתם. לא יכולנו  <BR>
לפרסם את התגובות במלואן מפאת קוצר היריעה ובנוסף<BR>
לדיון המתפרסם כאן, התקיימה גם התכתבות בין הכותב<BR>
לקוראים.                                       </P>
<P ALIGN="RIGHT">
לעתים נוצר מצב שבו גבולות הפרשנות והדרשנות שאנו<BR>
מאפשרים מעל דפי "שבת שלום" רחבים יותר מהמקובל על<BR>
חלק מהקוראים ולכן אנו מייחסים חשיבות עליונה    <BR>
לדיון הפתוח המתקיים מתוך כבוד הדדי )מחלוקת שהיא<BR>
לשם שמים( ולמשוב מקוראינו.                     </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Bo</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  בא </FONT><BR>
<FONT SIZE="3" COLOR="navy">גליון מס' 66 תשנ"ט</FONT>

 </p>

<P ALIGN="right">
'ונתנו  על  שתי  המזוזות  ועל המשקוף': מבפנים.  <BR>
אתה אומר מבפנים או אינו אלא מבחוץ? תלמוד לומר   <BR>
'והיה הדם  לכם  לאות'  לכם  לאות ולא לאחרים.    </P>
<P ALIGN="right"><FONT SIZE="-1">
)מכילתא פרשת בא מסכת דפסחא פרשה ו(              </FONT></P>


<h4 ALIGN="right">
הדם על המשקוף: מבפנים? מבחוץ? לצורך מי?         </h4>
<P ALIGN="right">
ורבים  אמרו כי נתינת הדם על המשקוף ועל שתי      <BR>
המזוזות   להראות   שישחטו  תועבת  מצרים         </P>
<P ALIGN="right">
בפרהסיא,   כי   כבר  נפל  פחדם  עליהם  ולא      <BR>
יפחדו שיסקלום,   ואילו היה כן, היה זה בשער החצר, <BR>
והנה לא הושם הדם כי אם בסתר שסגרו שער החצר, והם <BR>
שחטו  בין  הערבים  שלא  יראה  אדם  שהוא  סמוך   <BR>
ללילה  ואיש  לא  יצא  מפתח  ביתו  עד בקר, שהלכו <BR>
לדרכם  וסגרו  כל אחד שער חצרו כי המצריים חשבו   <BR>
שישובו,   רק הטעם להיות הדם על המשקוף להיותו כופר<BR>
 בעד  כל  האוכל  בבית  ויהיה  סימן  למשחית      <BR>
שיראנו, כדרך והתוית תיו.                        <br>
)אבן עזרא שמות  יב,  ז(?                        </P>


<P ALIGN="right">
נצטוינו בשחיטת כבש הפסח והזאת דמו במצרים על     <BR>
הפתחים מבחוץ )ויקרא א, ב( לנקות עצמנו מאותן     <BR>
השקפות ולפרסם הפכן, והחדרת הדעה שהמעשה אשר אתם  <BR>
חושבים אותו גורם משחית הוא המציל מן ההשחתה. )מורה<BR>
הנבוכים לרמב"ם ג, מ"ו(                          </P>


<P ALIGN="right"><HR>

</P>


<h2 ALIGN="right">
"וכי שבויין מה חטאו?          <BR>
וכי בהמה מה חטאה?"<BR>
  דילמות מוסריות  במכות מצרים.                  </h2>

<h3 ALIGN="right">
דני סטטמן                                       </h3>


<P ALIGN="right">
לאחר שתשע מכות קשות אינן משיגות את המטרה הרצויה,<BR>
באה המכה העשירית הקשה מכולן, שאחריה "נשבר" פרעה,<BR>
קורא למשה ולאהרן ומבקש מהם "קומו צאו מתוך עמי גם<BR>
אתם גם בני ישראל ולכו עבדו את ה' כדברכם". המכה  <BR>
האחרונה פוגעת פגיעה אנושה בכל בתי מצרים, בלא    <BR>
הבחנה ובלא אפליה:                               </P>


<P ALIGN="right">
"ויהי בחצי הלילה, וה' הכה כל בכור בארץ מצרים,   </P>
<P ALIGN="right">
מבכור פרעה היושב על כסאו,                       </P>
<P ALIGN="right">
עד בכור השבי אשר בבית הבור,                     </P>
<P ALIGN="right">
וכל בכור בהמה". )י"ב,  כ"ט(                     </P>


<P ALIGN="right">
ניתן להבין את העובדה שבכור פרעה נענש, כמו גם    <BR>
בכורותיהם של הנוגשים והמענים שאפשרו את השעבוד   <BR>
והרדיפות, אבל מדוע נהרג בכור השבי אשר בבית הבור?<BR>
ומדוע נהרגו בכורות הבהמה? תשובה טבעית של הקורא  <BR>
לשאלות אלו היא שהן צבועות ומאולצות, שהן שאלות של<BR>
"יפי נפש", שהרי כשמדברים על עם כמו המצרים אין   <BR>
מקום לכל הבחנות מוסריות, ומותר להכות בהם ללא    <BR>
הבחנה ומעצורים. ברם מסתבר ששאלות "יפות נפש" כאלה<BR>
אכן הטרידו את חז"ל הן במקומנו והן במקומות רבים  <BR>
אחרים. כך אומר המכילתא דר"י, מסכתא דפסחא בא, פרשה<BR>
יג )מהד' הורוביץ-רבין, עמ' 44-43(:              </P>
<P ALIGN="right">
</P>
<P ALIGN="right">
"עד בכור השבי: וכי שבויין מה חטאו?              </P>
<P ALIGN="right">
אלא שלא יהו השבויין אומרים "יראתנו הביאה עליהם  <BR>
את הפורענות, קשה יראתנו שעמדה על עצמה, קשה יראתנו<BR>
שלא שלטה בנו הפורענות."                         </P>
<P ALIGN="right">
דבר אחר: ללמדך שכל גזירות שהיה פרעה גוזר על     <BR>
ישראל היו השבויין שמחין בהם, שנאמר: "שמח לאיד לא<BR>
ינקה" )משלי י"ז, ה(, וכתיב "בנפל אויבך אל תשמח" <BR>
)משלי כ"ד, י"ז(...                              </P>
<P ALIGN="right">
	וכל בכור בהמה: וכי בהמה מה חטאה?               </P>
<P ALIGN="right">
	אלא שלא יאמרו המצרים "יראתנו הביאה עלינו את    <BR>
הפורענות, קשה יראתנו שהביאה עלינו 	את הפורענות, <BR>
קשה יראתנו שעמדה לעצמה, קשה יראתנו שלא שלטה בה  <BR>
פורענות"                                        </P>
<P ALIGN="right">
</P>
<P ALIGN="right">
איני מבקש לבחון כאן באופן ביקורתי את התשובות    <BR>
שמציע כאן המכילתא לשאלות הנדונות. יתכן שאין הן  <BR>
מספקות מבחינה מוסרית, שהעובדה שהשבויים שמחו לאידם<BR>
של ישראל, למשל, לא הצדיקה עונש כה חמור. מה      <BR>
שברצוני להדגיש הוא שתי נקודות כלליות יותר. ראשית,<BR>
העובדה שחכמים לוקחים ברצינות את שאלותיהם של 'יפי<BR>
הנפש' ומנסים להשיב עליהן. שנית, שהתשובות מנסות  <BR>
לתת פשר לעניין הנדון במושגים שהדרשן והשומעים    <BR>
יכולים להבין )ואולי גם להסכים(. אפרט קצת;       </P>
<P ALIGN="right">
לגבי הנקודה הראשונה, חשוב לשים לב לכך שתמיהות על<BR>
מה שנראה כענישת חפים מפשע מופיעות אצל חז"ל, כמו <BR>
גם אצל חכמים מאוחרים יותר, במקומות רבים. הן     <BR>
הולמות את הדרישה ש"איש בעוונו ימות" )ירמיהו ל"א,<BR>
כ"ט(, ש"הנפש החוטאת היא תמות" )יחזקאל, י"ח, ד(. <BR>
כך, למשל, מקשים חכמים לגבי ענישת משפחת עכן "אם  <BR>
הוא חטא, בניו ובנותיו מה חטאו?" )סנהדרין מד,    <BR>
ע"א(, ואפילו לגבי עמלק, "אם גדולים חטאו, קטנים מה<BR>
חטאו, אדם חטא, בהמה מה חטאה?" )יומא כ"ב, ע"א(.  <BR>
הציפייה שה' לא ימית צדיק עם רשע באה לידי ביטוי  <BR>
מובהק בויכוח של אברהם בעניין סדום, המניח כדבר   <BR>
מובן מאליו שעשיית משפט פירושה הימנעות מפגיעה    <BR>
בחפים מפשע.                                     </P>
<P ALIGN="right">
לגבי הנקודה השנייה, יש לשים לב לתשובות שאינן    <BR>
ניתנות לשאלות הנזכרות. באף אחד מן המקרים התשובה <BR>
איננה 'איך אתה מעז להקשות על הקב"ה? מי אתה, עפר <BR>
ואפר, שתשאל שאלות על מעשי ה'?'. אברהם אמנם מקדים<BR>
לטענותיו את האמירה "ואנכי עפר ואפר", אבל הקדמה זו<BR>
אינה מונעת ממנו לצאת בהתרסה חסרת תקדים כלפי מה  <BR>
שנראה לו כהעדר משפט. תשובה נוספת שלא נמצאת היא: <BR>
'נכון שמבחינת מושגי המשפט האנושיים אין זה צודק  <BR>
להעניש אדם שלא חטא, אבל במונחים של "הצדק האלהי" <BR>
אין בכך פגם.' ותשובה זו לא מצויה מפני שאין אנו  <BR>
מוצאים במקורותינו הבחנה מעין זאת, ומפני שאותו צדק<BR>
המיוחס לאל הוא הוא הצדק שבני-אדם מצטווים לרדוף. <BR>
דווקא בשל כך מתעוררת שאלת צידוק הא-ל במלוא      <BR>
חריפותה, שכן אילו ההנחה היתה שלא-ל "צדק משלו", לא<BR>
היה מקום לשאול על ההתאמה בין מעשיו או ציווייו   <BR>
לצדק שלנו, ולא היה מקום לנסות וליישב מקרים הנראים<BR>
כמבטאים חוסר התאמה מעין זה. ומשעה שנתעוררה בעיה <BR>
זו, שוב אין אנו פטורים להידרש לה ולנסות ליישב   <BR>
אותה.                                           </P>

<P ALIGN="right"><FONT SIZE="-1">
פרופ' דני סטטמן מלמד במחלקה לפילוסופיה          <BR>
באוניברסיטת בר-אילן.                            </FONT></P>


<P ALIGN="right"><HR WIDTH="95%" ALIGN=CENTER>

</P>


<h3 ALIGN="right">
"והיה לאות על ידכה":                            <BR>
תפילין יש להניח על היד החלשה.                   </h3>

<P ALIGN="right">
וכן הוא בשני ידות האדם, כי יד שמאל החלושה והיא  <BR>
כהה  כנגד  הלב שבו משכן החכמה, כי המקום השכלי   <BR>
שבלב  גורם  שידו  כהה,  כי  היד  עסקנית בתשמישי <BR>
החומר,  אבל  יד  ימין במקום הכבד כי בו משכן הכח <BR>
המתאוה ואינו מתנגד אל היד כי שם עיקר כחה, אבל   <BR>
במקום משכן השכל, שם היד כהה. וכשהוא אומר כאן    <BR>
'והיה לאות על ידכה' כאילו אמר שיהיה לאות על לבך,<BR>
כי  הלב סבה לכהות היד, כי טעם התפילין הוא להיות <BR>
לאדם  לזכרון  במקום  משכן  השכל  שבמוח ושבלב ואמר<BR>
 בשל  ראש  שיהיו 'בין עיניך' כי עינא ולבא תרי   <BR>
סרסורי  דחטאה  נינהו &ndash; העין והלב הם שני הסרסורים<BR>
לדבר עברה -  )ירושלמי  ברכות פ"א הל"ה( על  כן   <BR>
שני  מקומות אלו צריכין לדבר המזכיר אותם על מציאות<BR>
השם יתברך ויכלתו ועל-ידי זה ישובו מאון.         </P>

<P ALIGN="right"><FONT SIZE="-1">
 )כלי יקר שמות  יג ,  טז(                       </FONT></P>


<P ALIGN="right"><HR WIDTH="95%" ALIGN=CENTER>

</P>

<h4 ALIGN="right">
פתרון לחידת השבוע מגליון "וארא"                 </h4>

<P ALIGN="right">
"אתה חונן לאדם דעת ומלמד לאנוש בינה"            </P>

<P ALIGN="right"><HR WIDTH="95%" ALIGN=CENTER>
</P>
<h3 ALIGN="right">
קוראים מגיבים                                   </h3>

<P ALIGN="right">
עוד תגובה מקורא לוויכוח בין גדעון ארליך לדני    <BR>
סטטמן:                                          </P>
<P ALIGN="right">
נראה לי שהמדובר בדו-שיח של חרשים; כל צד מתייחס &hellip;<BR>
לנקודת התורפה של טענות חברו.                    </P>
<P ALIGN="right">
נקודת התורפה של דברי הטוען לדבקות בדברי הרמב"ם  <BR>
ובדברי התורה במלוא משמעם בעניין השלום הוצגו בצורה<BR>
משכנעת ע"י פרופ' דני סטטמן &ndash; הדור אינו כשר לכך. <BR>
אולם, לדעתי לא ייתכן לדבר על מצוות השלום מבלי   <BR>
לציין מלכתחילה את השיקול המפורש שמדובר "בשעה שיד<BR>
ישראל אינה תקיפה די, ושמירת המצוות והאמונה בה   <BR>
אינן מוחזקות במלוא משמען על-ידי העם היושב בציון."<BR>
בניית משא ומתן השקפתי בזכות השלום  כערך דתי תוך <BR>
התעלמות מההיבטים הללו עשוי להיות מובן כנסיון למצג<BR>
אורתודוקסי של רעיון רפורמי.                     </P>
<P ALIGN="right">
המבחן לטענות רודפי השלום "המשופץ" הוא בתשובה    <BR>
לשאלה האם לשכיד ישראל תהיה תקיפה והעם יחזור לקיום<BR>
התורה, או אז, האם יאמצו לעצמם את השקפות השלום של<BR>
התורה והרמב"ם במלוא תקיפותן או לאו.             </P>

<P ALIGN="right"><FONT SIZE="-1">
דב שטיין , ירושלים                              </FONT></P>

<P ALIGN="right"> &nbsp; 
</P>

<P ALIGN="right">
לגבי ציטוט מדברי פרופ' ישעהו ליבוביץ' ע"ה )גליון<BR>
ויגש(, ממנו למדתי הרבה בחייו וממשיך ללמוד מדבריו<BR>
לאחר מותו, אני מרשה לעצמי להעיר כי:             </P>
<P ALIGN="right">
ליבוביץ' מאמץ את עמדתו של רבי עקיבא ש"עשרת      <BR>
שהשבטים אינם עתידים לחזור" ומוסיף: "הוא ידע שהם <BR>
אבודים". ומה נעשה ובתלמוד יש החולקים על עמדתו   <BR>
)סנהדרין ק"י, ע"ב(; במשנה, רבי אליעזר ובברייתא  <BR>
ובהמשך, רבי יהודה איש כפר עכו ואחרים. אכן, שורה <BR>
ארוכה של חכמים שהערצתם את רבי עקיבא לא פגעה     <BR>
ברצונם להציג  את עמדתם המנוגדת ואף לנמקה בנימה  <BR>
כואבת "שבקה רבי עקיבא לחסידותיה", בדומה למחלוקת <BR>
בתלמוד האם  לדור המדבר יש או אין חלק בעולם הבא. </P>
<P ALIGN="right"><FONT SIZE="-1">
יוחנן דיקאסטרו, שדה אליהו                       </FONT></P>

<P ALIGN="right"><HR WIDTH="95%" ALIGN=CENTER>

                                                </P>
<h3 ALIGN="right">
משולחן המערכת                                   </h3>

<P ALIGN="right">
כפי שהצהרנו בעבר, אנו מעונינים להפוך את  קהל    <BR>
קוראי "שבת שלום", ההולך וגדל ב"ה, לשותפים פעילים<BR>
במפעלנו.                                        </P>
<P ALIGN="right">
בינתיים, עשינו זאת על-ידי פרסום מכתבים  למערכת  <BR>
ופרסום דברי תורה ומדרשים שהוצעו על-ידי קוראים   <BR>
מרחבי הארץ והעולם. קוראים אחרים התנדבו לתרום    <BR>
מכישוריהם ומתרגמים את הגיליון לאנגלית וקוראים   <BR>
נוספים תרמו איור לעמוד השער. גם בני נוער וילדים <BR>
הפכו לשותפים. אנו מודים לכל מי שהיה שותף בדרך זו<BR>
או אחרת לעשייה.                                 </P>
<P ALIGN="right">
ברצוננו להציע אפיק נוסף לשותפות בינינו לביניכם, <BR>
הקוראים.                                        </P>
<P ALIGN="right">
א. יש באפשרותכם לכבד את יקיריכם ) או את זכר     <BR>
יקיריכם( על-ידי הקדשת גיליון לכבודם או לכבוד זכרם<BR>
לרגל ארוע שברצונכם לציין. הקדשה זו כרוכה בכיסוי <BR>
הוצאות ההפקה של הגיליון לאותו שבוע. קוראים      <BR>
המעונינים בכך, מתבקשים לפנות למרים במשרדי "נתיבות<BR>
שלום" בימי א, ב, ג, ו-ה בשעות המשרד.            </P>
<P ALIGN="right">
ב. במידה ויש קוראים המעונינים לקבל עותק יחיד    <BR>
לביתם כל שבוע, נוכל לבצע זאת תמורת תרומה של 100 <BR>
ש"ח לשנה לכיסוי ההוצאות.                        </P>
<P ALIGN="right">
ג. כמו-כן, קוראים המעונינים לקבל לביתם את כל    <BR>
גליונות השנה הראשונה, מתבקשים לפנות למשרד. התשלום<BR>
הנדרש ייקבע בהתאם למספר המעונינים, מכיוון שהדבר <BR>
כרוך בהדפסה מחדש של מספר גליונות שאזלו.         </P>
<P ALIGN="right">
</P>




<P ALIGN="right">&nbsp;
</P>
<P ALIGN="right">&nbsp;
</P>








<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת קרח</FONT><BR>
<FONT SIZE="3" COLOR="navy">גליון מס' 141 תש"ס</FONT><BR>

 </p>


<P ALIGN="RIGHT">
</P>
<P ALIGN="RIGHT">
</P>
<P ALIGN="RIGHT"><B>
ויהי  ממחרת  ויבא  משה אל אהל העדות והנה פרח   <BR>
מטה   אהרן  לבית  לוי  ויצא  פרח  ויצץ  ציץ    <BR>
ויגמל שקדים.)במדבר יז,  כד(                    </B></P>

<h3 ALIGN="RIGHT">
פריחה וצמיחה, ענוה, זריזות ושמחה.              </h3>

<P ALIGN="RIGHT">
'והנה  פרח  מטה  אהרן ':   רמז  כי לא למראה    <BR>
עיני האדם   ישפוט   ה' ,  כי אם   נראה  אחד  עץ <BR>
יבש  בלי לחלוחית   מים  תורה  וחכמה,  הקב"ה    <BR>
מפריחו  וכך בהפך,   כדמסיק   בילקוט )ביחזקאל  יז<BR>
 קח( שדרש   על   קרח   ואהרן   פסוק   'הובשתי  <BR>
עץ  לח והפרחתי  עץ  יבש'  )שם  יז  כד( ...     <BR>

'ויוצא פרח ': זה  היה  סימן  לכהנים  קטנים     <BR>
שנקראו פרחי כהונה.                             <BR>

 'ויצץ  ציץ'  זה  סימן  לכהנים גדולים נושאים   <BR>
ציץ נזר הקודש.                                 </P>
<P ALIGN="RIGHT">
 'ויגמול שקדים': בזכות וירץ אל תוך הקהל וגו '  <BR>
כדי  לעצור המגפה ובזכות שכהנים זריזים הם, כגמול<BR>
ידו השיב  לו  להצמיח  שקדים  שיש בהם משמעות לשון<BR>
 שקידות  ומהירות  וזכה  למתנות, שנאמר 'ואני הנה<BR>
נתתי לך' ולשון הנה מורה על הזריזות וכן פירש רש"י<BR>
בפרשת  וישב )לז יג( ויאמר הנני לשון ענוה וזריזות<BR>
ורש"י פירש כאן הנה בשמחה כד"א 'הנה הוא יוצא    <BR>
לקראתך ') כלי יקר במדבר  יז , כג(              </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
פרשת קרח - והנשים                              </h2>

<h3 ALIGN="RIGHT">
דוד מלמד                                       </h3>

<P ALIGN="RIGHT">
פרשת קורח נחשבת לפרשה אהובה על דרשנים למיניהם. <BR>
לכן קצצו בעלי חוש-הומור שביניהם את דברי רש"י   <BR>
בפסוק הראשון של הפרשה: "פרשה זו יפה נדרשת במדרש<BR>
רבי  תנחומא", ואמרו :"פרשה זו יפה נדרשת" -     <BR>
ללמדנו שיש הרבה מה לדרוש בפרשה זו.             </P>
<P ALIGN="RIGHT">
ואכן דברים רבים נאמרו ונכתבו במהלך הדורות על   <BR>
הפרשה מכל הצדדים האפשריים.                     </P>
<P ALIGN="RIGHT">
אספקט אחד, מעניין במיוחד, הוא בעניין קורח      <BR>
והנשים.                                        </P>
<P ALIGN="RIGHT">
בשנים האחרונות מתרבה העיסוק בדמויות הנשים      <BR>
במקרא. לא רק חוקרים ופרשנים האמונים על חקר     <BR>
התנ"ך, אלא גם סופרים ומשוררים שאינם עוסקים     <BR>
בדרך-כלל בנושאי המקרא החלו כותבים על נשים בתנ"ך.<BR>
כך נוספו לספרים ולמאמרים על נשים במקרא גם      <BR>
סיפורים פרי הדימיון על גיבורות התנ"ך. כך, למשל,<BR>
יצא-לאור באחרונה ספר בשם "קוראות מבראשית" - כתבי<BR>
נשים על דמויות הנשים בספר בראשית.              </P>
<P ALIGN="RIGHT">
כל אלה עוסקים בדרך-כלל בדמויות המרכזיות, כמו   <BR>
חוה והאימהות, או בדמויות מרכזיות-פחות, כמו דבורה<BR>
וחולדה, אביגיל ודינה. אך מסתבר שהגמרא והמדרשים <BR>
עסקו בנושא הנשים גם לגבי פרשה שבה נשים אינן    <BR>
מוזכרות כלל: פרשת קורח. ואולי זו גירסה יהודית  <BR>
קדומה של הפתגם הצרפתי "חפש את האשה".           </P>
<P ALIGN="RIGHT">
מכל מקום, החל מן הגמרא במסכת סנהדרין דרך מדרשים<BR>
כמו מדרש שוחר-טוב, מדרש  תנחומא ומדרש במדבר-רבה<BR>
ועד בעל ה"כתב סופר" - כל אלה מעלים את נושא הנשים<BR>
בפרשת קורח, הן בהתייחסות שמית-ספציפית והן      <BR>
בהתייחסות כללית.                               </P>
<P ALIGN="RIGHT">
מצד אחד עוסקת הגמרא באשתו של קורח ומצד שני     <BR>
באשתו של אדם אחר בפרשה: און בן-פלת. על רקע     <BR>
מעורבותן הגוברת של נשות מנהיגים פוליטיים בימינו,<BR>
מעניינים דברי הגמרא במסכת סנהדרין )ק"ט, ע"ב'( על<BR>
נשות המנהיגים דאז: האישה החיובית מול האישה     <BR>
השלילית.                                       </P>
<P ALIGN="RIGHT">
אשתו של און בן-פלת היא האישה החיובית. עליה     <BR>
מסופר בגמרא )בתרגום עברי(: "אמרה לו: מה מועיל  <BR>
לך? אם זה הרב - אתה תלמיד, ואם זה הרב - אתה    <BR>
תלמיד. אמר לה: מה אעשה? עמם הייתי בעצה ונשבעתי <BR>
לו. אמרה לו: שב בביתך, ואני אצילך".            </P>
<P ALIGN="RIGHT">
במלים אחרות: אם ינצח קורח - יהיה הוא המנהיג,   <BR>
ואם ינצח משה ימשיך הוא להיות המנהיג. בכל מקרה, <BR>
אתה לא תגיע לפסגה - אז למה לך להסתבך? ולכן דאגה<BR>
ליתר-בטחון להשקותו ביין ולהשכיבו, ותוך שהיא    <BR>
מתיישבת בפתח הבית וסותרת שערותיה, גרמה לכך שכל <BR>
זר הבא לגייס את בעלה יחזור על עקבותיו. בינתיים <BR>
נבלעו קורח וחברי-מפלגתו, ואון בן-פלת ניצל.     </P>
<P ALIGN="RIGHT">
לעומתה, אשתו של קורח מתוארת בגמרא כאישה        <BR>
השלילית. עליה מסופר )בתרגום עברי(              </P>
<P ALIGN="RIGHT">
"אמרה לו אשתו לקורח: ראה מה עשה משה: הוא נעשה  <BR>
מלך, את אחיו עשה כהן גדול, את בני אחיו עשה סגני<BR>
כהנים. כשמביאים תרומה - אומר: תהא לכהן, כשמביאים<BR>
מעשר ואתם נוטלים אותו - אומר: תנו אחד מעשרה    <BR>
לכהן".                                         </P>
<P ALIGN="RIGHT">
במלים אחרות: הסיתה את קורח נגד משה על          <BR>
ה"פרוטקציה" שהוא עושה לאהרון ולשאר בני-משפחתו  <BR>
במינויים פוליטיים שונים ובמתן טובות-הנאה אחרות <BR>
בצורת מתנות הכהונה. כך היא גורמת לו להיסחף במרי<BR>
נגד משה ולשלם על-כך בסופו-של-דבר בחייו.        </P>
<P ALIGN="RIGHT">
סיכומה של הגמרא: הפסוק במשלי פרק י"ד פסוק א'   <BR>
נאמר על השתיים. על אשתו של און בן-פלת: "חכמות  <BR>
נשים בנתה ביתה", ועל אשתו של קורח החלק השני של <BR>
הפסוק: "ואיולת בידיה תהרסנו".                  </P>
<P ALIGN="RIGHT">
אך הפרשנים אינם עוסקים רק בנשים הפרטיות של     <BR>
גיבורי הפרשה. הם מתייחסים גם לנשים בכלל. כך    <BR>
אומר, למשל, ה"כתב סופר", בעקבות המדרש: "לא נמשכו<BR>
הנשים אחרי בעליהן במעשה קורח, ובכלל לא נזכר    <BR>
אף-פעם, שהיה לנשים חלק בכל התרעומות שהתרעמו    <BR>
בני-ישראל על משה. לפיכך 'חשדוהו מאשת איש' - עלה<BR>
בלבם החשד, שלא לחינם עומדות הנשים לצדו".       </P>
<P ALIGN="RIGHT">
כאן מתקשרת הפרשה לנושא נוסף: כמו בימים אלה, כך <BR>
גם אז, נפוץ בעם-ישראל גל שמועות שהגיע לאוזניו של<BR>
המנהיג, כמובן בענייני נשים. "וישמע משה ויפל על <BR>
פניו")במדבר ט"ז, ד'(. אומרת הגמרא במסכת סנהדרין<BR>
)קי,א'(: "מה שמועה שמע? אמר רבי שמואל בר נחמני <BR>
א"ר יונתן שחשדוהו מאשת איש, שנאמר 'ויקנאו למשה <BR>
במחנה', א"ר שמואל בר יצחק: מלמד שכל אחד ואחד קנא<BR>
את אשתו ממשה". לא פחות ולא יותר, מפרשים את     <BR>
הביטוי, שהאשימו את משה בזנות: הנשים היו באות   <BR>
למשה, שהיה לו אהל מחוץ למחנה, כדי לשאול בדבר ה',<BR>
ולכן חשדוהו שהוא מתייחד עמן )ריא"ף(מכל מקום, אם<BR>
נקבל את דברי אלה המציינים שהנשים לא נגררו אחרי <BR>
בעליהן במריבות השונות עם משה, נשאלת השאלה האם  <BR>
נבע הדבר מחמת צדיקותן, או משום מעמדן בעולם העתיק<BR>
שמנע מהן להתקרב לנושאים שהעסיקו את עולם הגברים,<BR>
או אולי פשוט משום שלא התעניינו יותר מדי        <BR>
בפוליטיקה, כמו היום. התשובה לשאלות אלו תהיה, כמו<BR>
בשאלות סתומות אחרות, תיק"ו.                    </P>
<P ALIGN="RIGHT">
מכל מקום, פרשת קורח מספקת לא רק את סיפור המרידה<BR>
נגד הנהגת משה ועונשה, אלא גם מעוררת סקרנות לפשר<BR>
הצורך שחשו מקורות מאוחרים-יותר "להדביק" את הפן <BR>
הנשי לפרשה זו.                                 </P>

<P ALIGN="RIGHT">
<FONT SIZE="-1">דוד מלמד פרסם ספרי פרוזה וספר על ראשית העיתונות<BR>
העברית.                                        </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מחלוקת לשם שמים ושאינה לשם שמים                </h3>
<P ALIGN="RIGHT">
כל  מחלוקת  שהיא  לשם  שמים,    סופה  להתקיים. <BR>
ושאינה  לשם  שמים,  אין סופה להתקיים.          <BR>

 איזו היא מחלוקת שהיא לשם שמים? זו מחלוקת הלל  <BR>
ושמאי.                                         <BR>

ושאינה לשם שמים, זו מחלוקת קרח וכל עדתו. )אבות <BR>
ה , יז(                                        </P>
<P ALIGN="RIGHT">
ונקרא בשם שמים המורה על השלום, כי שמים נגזר    <BR>
מלשון  אש  מים שעשו שלום ביניהם ונתחברו        <BR>

ונעשה  מהם  שמים והיינו שאמרו רז"ל )אבות ה יז( <BR>
'כל   מחלוקת  שהיא  לשם  שמים'   ר"ל  מחלוקת   <BR>

שתכליתו   השלום,  כהוראת  שם  שמים  . ) כלי יקר<BR>
בראשית א ח(                                    </P>
<P ALIGN="RIGHT">
ופירוש דבר זה כי אש ומים חלוק שלהם לשם שמים,   <BR>
כי ה' יתברך ברא כל אחד  ואחד  וכל  אחד ואחד עושה<BR>
רצונו, האש בפני עצמו והמים  בפני  עצמם,   ובודאי<BR>
דבר זה בכלל מחלוקת שהיא  לשם שמים, לכך יש לה   <BR>
קיום.  כי לכך מחלוקת שהיא לשם שמים   כי  שני   <BR>
הדברים  מן  השם יתברך,  מכל מקום האחד  יותר    <BR>
קרוב  אל ה' יתברך כמו שאמרנו,  שאף שגם זה מן  ה'<BR>
יתברך מכל-מקום האחד יותר קרוב אל ה' מן האחר, כמו<BR>
 שיש  בנבראים  גם כן שיש אחד מהם קרוב יותר אל  <BR>
ה',  אף שכולם הם נבראים שלו יתברך מכל מקום  האחד<BR>
 קרוב יותר,  וכך הם בטעמים אף ששניהם מן  השם   <BR>
יתברך  מכל  מקום  האחד הוא יותר קרוב אל  השם   <BR>
יתברך  מן  האחר,   אבל אצל בית שמאי ובית  הלל  <BR>
שניהם  דברי  אלקים  חיים  בשוה לגמרי, שלכך  אמר <BR>
דברי  אלקים  חיים.                             <BR>

 )דרך חיים על פרקי אבות למהר"ל מפראג עמוד רנט/ב<BR>
ורס/א(                                         </P>
<P ALIGN="RIGHT">
בעל מדרש   שמואל   במשנה   )אבות  פ"ה  מ"ז(    <BR>
כתב: 'כל מחלוקת שהיא לשם שמים' בשם הרמב"ם הטעם <BR>
על  הא  דקיימא  לן )שידוע לנו( )סנהדרין  י"ז   <BR>
ע"א('כולם מחייבין,  זכאי'.   כי  כשאין  כת מנגדת<BR>
על פי קושיות וטענות, אי  אפשר שיצא הדבר לאור,  <BR>
ואפשר שכולם יפלו  בטעות,   עיין  שם.   והבן  דעל<BR>
 ידי  שכל  אחד מתחזק להעמיד דבריו, ירבה החידוד <BR>
ומתלבן האמת. ) ישמח משה ח"ב ז/ב(               </P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
טלית שכולה תכלת  חייבת בציצית . ) מסכת ציצית   <BR>
פרק ראשון משנה א(                              </h4>
<P ALIGN="RIGHT">
רב אמר: קרח אפיקרסי   היה . מה  עשה?  עמד  ועשה<BR>
 טלית  שכולן תכלת.                             <BR>

אתא  גבי  משה )בא לפני משה(  אמר לו: משה רבינו,<BR>
טלית שכולה תכלת  מה  שתהא  חייבת  בציצית?  אמר <BR>
לו:  חייבת, דכתיב  'גדילים תעשה לך וגו''.      <BR>


בית שהוא מלא ספרים, מהו שיהא חייב במזוזה? אמר  <BR>
לו: חייב במזוזה, דכתיב 'וכתבתם  על מזוזות ביתך <BR>
וגו''.                                         <BR>

אמר לו: בהרת כגריס מהו? אמר לו: טמא. פרחה      <BR>
בכולו? אמר לו: טהור.                           <BR>

באותו שעה  אמר קרח: אין תורה מן השמים ולא משה  <BR>
נביא ולא  אהרן  כהן גדול. )ירושלמי סנהדרין י, א(<BR>
</P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
כוחה של דמגוגיה מלהיבה ומסיתה                  </h3>
<P ALIGN="RIGHT">
גלוי וידוע לפניך שרוחות המוני עם מתלהטות בנקל  <BR>
על ידי טענות מסנוורות, ואדם כק?רח, העולה עליהם <BR>
ברוחו והנהנה מאימון שלא נפגע עד כה, עלול לאחוז <BR>
את עיניהם ולגרור אותם לחטא. כאשר המונים יוצאים <BR>
לפשע, הרי האשמה תלויה בדרך כלל במסיתים אחדים   <BR>
בעלי מעמד מיוחס. כשבשר ודם מתערב אחר כך כנגד   <BR>
הפשע, נפגעים בדרך כלל ההמונים המוסתים שאשמתם   <BR>
פחותה, ואילו המסיתים עצמם אינם באים על עונשם. אך<BR>
אתה "א-ל א-להי הרוחות לכל בשר: הואיל ואתה "אל" <BR>
כל-יכול, יש לאל ידך להיפרע מכל אדם שהוא אשם;   <BR>
והואיל ואתה "אלהי הרוחות לכל בשר", אתה מכיר    <BR>
בחכמתך את מידת אשמתו של כל אדם. )מתוך פירוש    <BR>
הרש"ר הירש על במדבר טז, כב(                    </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
האם הקטורת היא סם החיים או סם המוות?           </h3>
<P ALIGN="RIGHT">
... למה  בקטורת?  לפי  שהיו ישראל מליזין ומרננים <BR>
אחר הקטרת   לומר   סם  המות  הוא,  על  ידו  מתו <BR>
נדב ואביהוא,  על  ידו  נשרפו חמשים ומאתים איש, <BR>
אמר הקב"ה: תראו שעוצר מגפה הוא והחטא הוא הממית.<BR>
)רש"י במדבר  יז, יג(                           </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
גם התורה יכולה להיות סם החיים או חלילה סם המוות</h3>
<P ALIGN="RIGHT">
אמר רבי יהושע בן לוי  מאי  דכתיב  )דברים  ד(   <BR>
'וזאת התורה אשר שם משה'  זכה,  נעשית לו סם חיים,<BR>
לא זכה נעשית לו סם מיתה  . )בבלי יומא  עב, ע"ב(<BR>

'אשר  תשים לפניהם':  זכה נעשה לו סם חיים לא זכה<BR>
נעשה  לו  סם  המות.   ובאור  זה  שלכך הזכיר לשון<BR>
תשים  מלשון  סם, להורות  שאם הדיין שופט בצדק הוא<BR>
 לו  סם  חיים  ואם  לא,   נעשה  לו סם המות.    <BR>
ודומה   לזה  מה  שדרשו  רז"ל  בפסוק  )דברים  יא(<BR>
'ושמתם  את דברי אלה',  מלשון סם הוא שאמרו זכה  <BR>
אדם בדברי תורה, נעשים לו סם חיים, לא זכה, נעשים<BR>
לו סם מות. ) רבינו בחיי שמות  כא, א(           </P>

<P ALIGN="RIGHT">
מכריז רבי אלכסנדרי: מאן בעי חיי, מאן  בעי  חיי <BR>
)מי רוצה חיים, מי רוצה חיים(?                  <BR>

כנוף ואתו כולי עלמא לגביה )התקבצו כולם ובאו    <BR>
אליו(                                          <BR>

 אמרי ליה )אמרו לו(: הב  לן  חיי )תן לנו חיים( <BR>
אמר  להו )אמר להם(:  )תהלים לד( 'מי האיש החפץ  <BR>
חיים  וגו'  נצור לשונך מרע , סור מרע ועשה טוב' <BR>
)בבלי עבודה זרה יט, ע"ב(                       </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת בשלח</FONT><BR>
<FONT SIZE="3" COLOR="navy">גליון מס' 173 תשס"א</FONT><BR>
<FONT SIZE="3" COLOR="navy">א"עשת 684 'סמ ןוילג</FONT><BR>

 </p>


<P ALIGN="RIGHT"><B><FONT SIZE="+1">
'כי  ברח':   ב'  במסורת -   'כי ברח יעקב',  'כי ברח<BR>
העם'<BR>
איתא במדרש שעמלק הגיד ללבן על בריחת  יעקב וגם לפרעה על<BR>
בריחת ישראל,  כי ברח, בגימטריא  עמלק. )בעל הטורים בראשית<BR>
לא ,כב(</FONT></B></P>


<h3 ALIGN="RIGHT">
ויגד למך מצרים כי ברח העם: מי אמר?</h3>
<P ALIGN="RIGHT">
'כי  ברח  העם'.   וכי  בורחים  היו?  והלא  כבר  נאמר<BR>
ממחרת  הפסח  יצאו  ישראל ביד רמה?  ומה תלמוד לומר "כי <BR>
ברח  העם"? אלא, מתוך שהכו את האקטורין )פקידים( שלו, <BR>
הלכו והגידו לפרעה שאמרו לו ראה ישראל הכו ממנו, הרגו <BR>
ממנו,  פצעו  ממנו, ולא מיחה אדם בידם, אין  להם  לא  מושל<BR>
 ולא  שר.   כענין שנאמר מלך אין לארבה. ויצא חוצץ כלו. )<BR>
מכילתא פרשת בשלח מסכת דויהי פרשה א(</P>
<P ALIGN="RIGHT">
ואמרו במדרש 'ויגד  למלך  מצרים' -  הוגד לו נבואת בין<BR>
הבתרים 'כי גר יהיה זרעך ת' שנה' והם לא נשתעבדו אלא רד"ו<BR>
כמנין בר"ח אז הוברר לו כי ברח העם.  )רבינו בחיי שמות יד<BR>
ה(</P>
<P ALIGN="RIGHT"><HR>
</P>
<h2 ALIGN="RIGHT">
הלחם והבשר: מנהיגות בין אמונה לחשדנות </h2>
<h3 ALIGN="RIGHT">
ראובן הכהן-אוריה</h3>
<P ALIGN="RIGHT">
לחם ביקשו להם ישראל . רעבים היו בכלות המצות ממשארותם.</P>
<P ALIGN="RIGHT">
אלוקים הרואה בצרת בניו נענה מיד. "ויאמר ה' אל משה הנני<BR>
ממטיר לכם לחם מן השמים ויצא העם ולקטו דבר יום ביומו למען<BR>
אנסנו הילך בתורתי אם לא": )שמות טז' ,ד(. לחם וניסיון<BR>
עמו. המטרה: חיים יומיומיים של אמונה ובטחון כי "מי שברא<BR>
יום, ברא פרנסתו" )מכילתא בשלח, פרשה ב(. </P>
<P ALIGN="RIGHT">
 כמי הניסיון במרה.  משה רבנו מדעתו הוסיף כי לא רק לחם<BR>
יינתן, אלא  גם בשר. ": ויאמר משה בתת ה' לכם בערב בשר<BR>
לאכל ולחם בבקר לשבוע בשמוע ה' את תלונותיכם )שם טז', ח(.<BR>
מפני מה הוסיף בשר לתפריט? ואם הוסיף כאן ולא היה רע<BR>
בעיניו, ואף לא בעיני אלוקים המסכים לדעתו:"...דבר אליהם<BR>
לאמר בין הערביים תאכלו בשר ובבקר תשבעו לחם וידעתם כי אני<BR>
ה' אלוקיכם" )שם טז' ,יב( מפני מה  חרה אף ה' מאוד, ואף<BR>
היה רע הדבר בעיני משה, בבקשתם בשנה השנית לתוספת בשר למן?<BR>
)במדבר יא',י( על שום מה נחנקו שם למוות בעוד בשר תאוותם<BR>
בגרונם, ואילו כאן בפרשתנו עלתה לה שכבת השליו לעת ערב על<BR>
שולחנם ובאה בשלום אל יעדה?</P>
<P ALIGN="RIGHT">
דברים הרבה יש לחשוב בהשוואת שתי פרשיות אלה .</P>
<P ALIGN="RIGHT">
אנו  נעקוב אחר הוספתו  של משה ונתהה אם סופה של זו<BR>
לגרוע.</P>
<P ALIGN="RIGHT">
בשר שביקש משה לא על מנת ללפת בו את הפת, כי אם  לשם<BR>
לקחו. למען החדר אל קרבם  "כי ה' הוציא אתכם מארץ מצרים".<BR>
 "ערב וידעתם כי ה' הוציא אתכם מארץ מצרים: ובקר וראיתם את<BR>
כבוד ה' בשמעו את תלונותיכם על ה' ונחנו מה כי תלינו<BR>
עלינו: ויאמר משה בתת ה' לכם בערב בשר לאכל, ולחם בבקר<BR>
לשבוע בשמוע ה' את תלונותיכם )שמות טז', ו-ח(. </P>
<P ALIGN="RIGHT">
הלחם ניתן מאת ה' כניסיון ולשם חינוך לעמידה בניסיון<BR>
"למען אנסנו". מטרתו החינוכית-אמונית של השליו כפי שמפרש<BR>
משה, היא העדות על יכולת ה' וההצבעה על היותו הוא המוציא<BR>
את ישראל ממצרים. בכך ביקש משה לדחות את הביקורת מעליו<BR>
ומעל אהרון תוך הטחת "ונחנו מה כי תלינו עלינו" . ראשית ,<BR>
משה מגדיר את בקשת בני ישראל לאוכל  כתלונה )ארבע פעמים(. <BR>
 "בשמוע ה' תלונותיכם אשר אתם מלינים עליו" . שנית ,<BR>
התלונה מופנית כלפיו וכלפי אהרון בעוד שהכתובת הנכונה לה<BR>
היא ה' האחראי הבלעדי למצב ."ונחנו מה לא עלינו תלונותיכם<BR>
כי אם על ה'". שלוש, משה מבין כי בני ישראל מאשימים את<BR>
מנהיגיהם בהולכתם שולל . לא היה ה' ולא מאתו יצא הדבר לצאת<BR>
אל המדבר הנורא  . דווקא השליו )הנלווה למן( בפלאו הניסי<BR>
נבחר ונמצא ראוי יותר מכל למילוי פתרון בעיות אלה.</P>
<P ALIGN="RIGHT">
ואל יהיה הדבר קל בעינינו, שכן אף בעיני משה לא היה קל<BR>
פלאו הניסי של השליו. שכן בבקשם בשנית בשר שליו, קשה היה<BR>
בעיני משה הגזתו ואספקתו לחודש ימים, עד כי יצאה מפיו<BR>
התמיהה הגדולה " "שש מאות אלף רגלי העם אשר אנוכי בקרבו<BR>
ואתה אמרתה בשר אתן להם ואכלו חדש ימים : הצאן ובקר ישחט<BR>
להם ומצא להם אם את כל דגי הים יאסף ומצא להם" )במדבר<BR>
יא',כא-כב(.</P>
<P ALIGN="RIGHT">
שתי תמיהות גדולות כאן. ראשית,  משה שחווה והכיר את כל<BR>
מפעלות האל עד כאן )כולל מן יום יום( הכיצד מפקפק הוא<BR>
בשליו של "חדש ימים" ? שנית, הן אין זו הפעם הראשונה<BR>
לירידתו של השליו )אף אם ירד כנראה לכל היותר  לעשרים יום<BR>
בפעם הראשונה(?</P>
<P ALIGN="RIGHT">
 תשובת האל למשה "ויאמר ה' היד ה' תקצר עתה תראה היקרך<BR>
דברי אם לא" )שם יא',כג(  מלמדת כי פקפוק אמונה היה כאן<BR>
וכמדומה שהם דברי ביקורת מהחריפים שהטיח משה. 	</P>
<P ALIGN="RIGHT">
"רבי עקיבא אומר: 'שש מאות אלף רגלי ואתה אמרת בשר אתן<BR>
להם ואכלו חדש ימים. הצאן ובקר '... הכל   כמשמעו, מי<BR>
מספיק להם... ואיזו קשה זו או שמעו נא המורים"? )במדבר<BR>
כ,י(. אלא, לפי שלא אמר ברבים חוסך לו הכתוב ולא נפרע<BR>
ממנו, וזו של מריבה היתה בגלוי, לפיכך לא חוסך לו הכתוב".<BR>
)כך גם ברש"י יא',כב(. ולשון התוספתא "אלא שמחלל שם שמים<BR>
בסתר - מחסכין עליו, בגלוי - נפרעין ממנו, זה שבסתר חוסך<BR>
עליו המקום..." )תוספתא סוטה פ"ו,ה"ז( .</P>
<P ALIGN="RIGHT">
השליו היה ביד משה כלי ומבחן לאמונה בהנהגה ההיסטורית של<BR>
אלוקים כמענה לחשד שלו בישראל . והנה בדבר זה עצמו נכשל<BR>
ולקה בעצמו. רבי עקיבא מלמדנו כי דבר ה' " יען לא האמנתם<BR>
בי להקדישני לעיני בני ישראל " עיקרו של חטא זה וההחלטה על<BR>
העונש נקבעו כבר בפרשת השליו השנית, שכן היא הולמת ביותר<BR>
את הגדרת החטא "יען לא האמנתם בי" . </P>
<P ALIGN="RIGHT">
"עתה תראה " שמופיע כאן קושר אליו אף את ה"עתה תראה"<BR>
שהחזיר אלוקים למשה בהרהרו אחר מידותיו בבואו להציל את<BR>
ישראל ממצרים .)שמות ו',א( . "עתה תראה -העשוי לפרעה תראה<BR>
ולא העשוי למלכי שבעה אומות , כשאביאם לארץ" )סנהדרין קיא<BR>
ע"א(</P>
<P ALIGN="RIGHT">
ואולם שאלת העונש עדיין מתמיהה; מה מידה כנגד מידה יש בה?<BR>
	</P>
<P ALIGN="RIGHT">
ויתנבאו במחנה" - ומה נבואה נתנבאו? אמרו משה מת יהושע<BR>
מכניס את ישראל לארץ. אבא חנין אומר משום רבי אליעזר: על<BR>
עסקי שליו הן מתנבאין - עלי שליו עלי שליו )סנהדרין יז<BR>
ע"א( .</P>
<P ALIGN="RIGHT">
מניין לנבואה זו של אלדד ומידד?</P>
<P ALIGN="RIGHT">
אלדד ומידד נמצאים בעיצומו של משבר מנהיגותי של משה.<BR>
הנבואה נחה עליהם מאותה רוח המואצלת מנבואתו ומסמכותו של <BR>
משה וכמדומה שהיא הרוח המגיזה את השלוים מן הים שבקעו משה.<BR>
בקשת השליו השנית היתה העילה למשבר המנהיגות של משה . שכן<BR>
יודע הוא ומכיר כי מבחן השליו הוא מבחנו כמנהיג, נביא<BR>
ושליח. כמדומה שהדרישה הבנאלית והאנושית לבשר )אם מותר<BR>
להתבטא כך( מביאתו לאמירה אנושית כל כך ומעבירתו ממידת<BR>
מנהיגותו עד שבא לכלל הדיבורים: </P>
<P ALIGN="RIGHT">
יא( למה הרעותה לעבדך ולמה לא מצאתי חן בעינך לשום את משא<BR>
כל העם הזה עלי</P>
<P ALIGN="RIGHT">
יב( האנכי הריתי את כל העם הזה אם אנכי ילדתיהו כי תאמר<BR>
אלי שאהו בחיקך כאשר ישא האמן את היונק על האדמה אשר נשבעת<BR>
לאבותיו</P>
<P ALIGN="RIGHT">
יד( לא אוכל לבדי לשאת את כל העם הזה כי כבד ממני</P>
<P ALIGN="RIGHT">
טו( ואם ככה את עושה לי הרגני נא הרוג אם מצאתי חן בעינך<BR>
ואל אראה ברעתי</P>

<P ALIGN="RIGHT">
ספק אם ישנה עוד אמירה רגישה כל כך של משה המתפרצת ממעמקי<BR>
לבו, כזו הבוקעת במעמד הזה. תרעומת שהגיחה באיפוק רב בסדק<BR>
שיצר 'שליו ראשון' "ונחנו מה ...", הנה היא באה כפרץ בשליו<BR>
שני לשיא כמוהו לא הכרנו. </P>
<P ALIGN="RIGHT">
תלונת השליו יוצרת משבר מנהיגות. הרתעות משה מכבדותה של<BR>
מנהיגות תובענית כל כך, גרמה לנסיגה שהביאה להאצלת סמכויות<BR>
והרחבת מעגל המנהיגות הנבואית.  </P>
<P ALIGN="RIGHT">
הסיומת הזו "על האדמה אשר נשבעת לאבותיו" אפשר והיא מעין<BR>
הרהור חרטה ראשון של משה באשר   לשליחותו, כמביא בני ישראל<BR>
להנחילם ארץ אבותם. שמא בעצם היענות ה' לחלקה הראשון של<BR>
בקשתו לחלק  את משא ההנהגה, נחלק תפקיד השליחות - "משה<BR>
מוציא ויהושע מכניס". כך שכאן באדמת קברות  התאוה נבט הזרע<BR>
שהוטמן בסנה במצרים,  שהושקה בשליו ראשון  ואשר גידוליו<BR>
ימנעו ממשה בואו אל  האדמה "אשר נשבעת לאבותיו". אלדד<BR>
ומידד נתנבאו ברוחו של השליו וראו את מה ש"חסך" הכתוב מבני<BR>
 ישראל בפרהסיא.  </P>

<P ALIGN="RIGHT">
הוספתו של משה בשר לעם באה ממקום שחשד באמונם ובאמונתם.<BR>
לא דרישה פשוטה של צורך ראה בבקשה לאוכל, כי  אם תלונה<BR>
המעמידה במבחן את מנהיגותו והאמונה באלוקיו. משה בחר בכלי <BR>
העשוי להסיר את כל  התלונות והספיקות - השליו. בו בדבר<BR>
נכשל במנהיגותו ובאמונה ביכולת אלוקיו הוא.</P>
<P ALIGN="RIGHT">
הכיצד נכשלים מנהיגים בדבר שבו הם חושדים את מונהגיהם?<BR>
ומי לנו גדול כמשה שלא ידע מפני מה צדיק ורע לו , מפני מה<BR>
צדיק מרע לו, לעצמו? אתמהה.</P>
<P ALIGN="RIGHT"><I><FONT SIZE="-1">
ראובן הכהן-אוריה הוא חבר צוות ומנחה ב "קולות"</FONT></I></P>
<P ALIGN="RIGHT"><HR>
</P>
<h3 ALIGN="RIGHT">
אז ישיר משה: "אז" בין עבר, הווה לעתיד</h3>
<P ALIGN="RIGHT">
אמר  רבי מאיר: מניין לתחיית המתים מן  התורה?  שנאמר<BR>
)שמות ט"ו( 'אז ישיר משה ובני ישראל  את  השירה הזאת  לה''<BR>
-  שר  לא נאמר, אלא ישיר,  מכאן  לתחיית  המתים מן התורה<BR>
. )בבלי סנהדרין צא, ע"ב(</P>
<P ALIGN="RIGHT">
... וכן  הצדיקים  במה  שהן  מקנתרין,   בו  הן מתקנין. <BR>
תדע לך,  שבשעה שקנתר משה,   באז  קנתר,   שנאמר,   'ומאז<BR>
באתי אל פרעה לדבר  בשמך  ..'.)שמות  ה  כג(.  אמר  משה,  <BR>
 באז סרחתי.  באז אני מתקן ואומר שירה.  לכך נאמר "אז ישיר<BR>
משה". )מדרש תנחומא בשלח סימן כד(</P>
<P ALIGN="RIGHT"><HR>
</P>
<h3 ALIGN="RIGHT">
מה בין מצוות לבין מידות ו"נימוסים"? מה מבין יחיד לחברה?</h3>
<P ALIGN="RIGHT">
בהתבונן בדרכי התורה, ניראה כי במצוות מעשיות כמו עבודת<BR>
גילולים יש כרת וסקילה ושאר מיתות ומלקות, לא כן בנימוסיות<BR>
ומידות כמו מחלוקת, לשון הרע, רכילות ,גזל, אין מלקות דהוי<BR>
)מכיוון שהם( לאו הניתן לתשלומין, או "לאו שאין בו מעשה".<BR>
אולם, זה דווקא ביחיד העושה, אבל אם הציבור נשחתין, בזה<BR>
מצאנו להפך בירושלמי פאה : "דורו של דויד כולם צדיקים היו,<BR>
ועל-ידי שהיו בהם דילטורין )מלשינים(, היו נופלים במלחמה;<BR>
אבל דורו של אחאב עובדי גילולים היו, ועל ידי שלא היו בהן<BR>
דילטורין )מלשינים(, היו יורדים למלחמה ומנצחין בו, שאם<BR>
הציבור נשחתין בעבודת גילולים ועריות, על זה נאמר "השוכן<BR>
אתם בתוך טומאותם", אבל בנימוסיות, ומידות, לשון הרע<BR>
ומחלוקת, על זה כתוב "רומה על השמים", כביכול סלק שכינתך<BR>
מהם.</P>
<P ALIGN="RIGHT">
וגדולה מזו אמרו, שבמקדש ראשון הי ו עובדי גילולים<BR>
ועריות, ובמקדש שני היו עוסקין בתורה ובמצוות וכו', ומפני<BR>
שנאת חינם ]חרב[; ושם שאלו מי הם גדולים, תנו עיניכם בבירה<BR>
שחזרה לראשונים, הרי דאם הציבור נשחתים במידות, גרוע יותר<BR>
מאם נשחתים במצוות, ולכן אמר רבי יוחנן )סנהדרין קח( :<BR>
וראה כמה גדול כוחו של חמס, שהרי דור המבול עבר על הכל,<BR>
ולא נחתם גזר-דינם אלא על שפשטו ידיהם בגזל, דכבתי "כי<BR>
מלאה הארץ חמס", שעל העריות דין ציבור יש להם והיה מרחם<BR>
עליהם, אבל על נימוסיות לא יתכן, ולכן על חילול שבת<BR>
בעוונות  הרבים שנתפשט אז, יכולים לקוות כי יאחר להם כי הם<BR>
ציבור, ואף בעבודה זרה אמרו בספרי "והנפש ונכרתה" שאין<BR>
הציבור נכרתין, אבל כיוון שפרצו בנימוסיות, הולכים בחרבות<BR>
וחצים לחמוס ולגזול ונשחתו במידות, כי המה כחיתו טרף, אז<BR>
נקום ינקום ה' ולא יאחר.<BR>
<FONT SIZE="-1"> (מתוך משך חכמה יד, כט)</FONT></P>
<P ALIGN="RIGHT"><HR>
</P>
<h4 ALIGN="RIGHT">
"השעור" והמידות  לעומת פריצת הגבולות המזמינה איום<BR>
חיצוני</h4>
<P ALIGN="RIGHT">
ומה שאחר עד עתה לפרש שעור מדת העומר,  והיה  ראוי <BR>
שיזכירנו  מעלה  בצווי  ה'  או במעשה,  ושיאמר  "עומר<BR>
לגלגלת הוא עשירית האיפה" או  "וימדו  בעומר  הוא  עשירית <BR>
האיפה",  אבל הענין מפני   שכל   הפרשה   מבארת  ענינו  של<BR>
 מן  ואחר שהשלים   הספור   בעסקי  המן,  הוצרך  לפרש  עתה<BR>
באחרונה כמה השעור,  או נאמר כדי שיסמוך השעור לענין <BR>
רפידים,  כי  בנוהג  שבעולם מתוך שפע השלוה ורבוי הטובה,<BR>
יתרשל אדם מן העבודה ויתרפה בתורה ולא  יעשה כן בספוק<BR>
ובשעור הבינוני, אך יתחזק בזה. ועל כן הודיענו הכתוב כי<BR>
ישראל מתוך הספוק ושעור הבינוני  לכל  אחד  ואחד  שהוא<BR>
עשירית האיפה, רפו ידיהם  ברפידים  מן  התורה,  על  כן<BR>
"ויבא עמלק" וזהו סמיכות  הפרשיות  זו לזו. ) רבינו בחיי<BR>
שמות פרק טז פסוק לו(</P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

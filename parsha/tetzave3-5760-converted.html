<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת תצוה</FONT><BR>
<FONT SIZE="3" COLOR="navy">גליון מס' 122 תש"ס</FONT><BR>

 </p>

<P ALIGN="RIGHT">
</P>
<P ALIGN="RIGHT">
</P>
<P ALIGN="RIGHT">
"ואתה תדבר אל חכמי לב": ובגלל זה נצטווה בזה משה<BR>
בעצמו שידבר אל כל חכמי לב, ולא בצלאל שזה הפרט<BR>
אינו נוגע לחכמות המלאכה אלא לחכמת המוסר. <BR>

<FONT SIZE="-1">(העמק דבר" לשמות כ"ח, ג")</FONT></P>
<h3 ALIGN="RIGHT">
בגדי הקודש "לכבוד ולתפארת" או "לקדשו ולכהנו<BR>
לי"?</h3>
<P ALIGN="RIGHT">
כתיב )שמות כח, ב( 'ועשית בגדי קדש לאהרן אחיך <BR>
לכבוד ולתפארת, 'ואתה תדבר אל כל חכמי לב אשר<BR>
מלאתיו רוח חכמה' -  מלאת?ים היה לו לומר! אלא,<BR>
הכי פירושו: תדבר אל המתחכמים, לב אהרן  אולי ילבש<BR>
הבגדים להנאתו בשביל שהן לכבוד ולתפארת, על כן<BR>
תודיעם אשר מלאתיו את אהרן רוח חכמה   ועשו   בגדי<BR>
  קדש  לאהרן, שכוונתי לקדשו ולכהנו  לי,  לא <BR>
להנאתו  ולא  למענו, והמופת על זה ממה  שהעיד <BR>
עליו  הכתוב  )שמות ד יד( 'וראך ושמח בלבו'  ולא <BR>
היה  מתקנא  בו,   זה  סימן שאינו רוצה בגדולה<BR>
וכבוד.  וזה שאמרו חכמים )שבת קל"ט ע"א( בזכות <BR>
'וראך  ושמח  בלבו', שזה  סימן  שאינו  רוצה בכבוד<BR>
לעצמו, זכה לחשן על לבו )שמות כח כט(, שלא לבשו <BR>
להנאתו  בשביל  כבוד  ותפארת, כי אם לקיים מצות <BR>
ה'.   וזה שנאמר  'מה  טוב ומה נעים שבת אחים גם<BR>
יחד ' ולא  נתקנא אהרן במשה... <BR>

<FONT SIZE="-1">(רב טוב דף סח, ע"א)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<B><I>לעילוי נשמתם של יהודי גיטו פרוג'נה שנמוגו בעשנה<BR>
של בירקנאו בשלהי שבט תש"ג. </P></I></B>

<h2 ALIGN="RIGHT">
אורים ותומים וסודם אהווה </h2>

<h3 ALIGN="RIGHT">
חיים רובינשטיין</h3>

<FONT SIZE="-1"><I><P ALIGN="RIGHT">
"לדעת אמת אם לבבך יאווה, ראה כל גויה לנכבד בנוה<BR>

ואורים ותומים וסודם אהווה, בסתר בסדר ואתה<BR>
תצווה"<BR>

 )אבן עזרא שמות, כז' כ'(</P></I></FONT>

<P ALIGN="RIGHT">
הייחוד אפשרי רק למי שמכיל את הכל. הוא ושמו אחד<BR>
הם.  על כן התא האנושי היסודי הוא זוג, צמד, שנים<BR>
- 'כי אם יפלו האחד יקים את חברו ואילו האחד שיפול<BR>
ואין שני להקימו' )קהלת ד' י'(. הסוד הגלום בשנים<BR>
הוא בסיסי ביכולת להפריד את האישיות לשנים ולפתח<BR>
דיון פנימי, ביסוד יכולת האדם להתמודד עם עצמו,<BR>
להתחבט ולהתלבט. מי שלא הגיע ליכולת זו, מי שחש<BR>
שהעולם סוב סביב ציר העובר במרכזו שלו, הוא בבחינת<BR>
'ולאחד איך ייחם' )קהלת ד' י"א(.</P>
<P ALIGN="RIGHT">
הזוג מופיע בתורה כבר ביצירת האדם - 'זכר ונקבה<BR>
ברא אותם' וממשיך להופיע כסמל פעמים רבות. לוחות<BR>
הברית, הכרובים - 'והיו הכרובים שנים כאשר<BR>
הראיתיך, כי סוד האחד לא יראה כי אם בשניים'<BR>
)ראב"ע הקצר לשמות כ"ה, כ'( הצמד האנושי, ברמתו<BR>
הפנימית, בהווייתו המשפחתית, בעמידתו האמונית,<BR>
פונה לקוטב השלישי המתואר בהמשכם של הפסוקים<BR>
'והחוט המשלש לא במהרה ינתק' )שם, שם, י"ב(.<BR>
השניים מול הייחוד.</P>
<P ALIGN="RIGHT">
מושג זוגי מופיע כמענה לחרדת העתיד, חרדת<BR>
ההתמודדות עם הבלתי נודע. הצורך שסופק לאדם על ידי<BR>
האלילים, המרגיעים את החרדות לאחר קבלת מנחה,<BR>
הקרבת קרבן, ערב מלחמה, ערב הבלתי נודע, ניתן<BR>
במבנה המתוחכם של אוהל מועד, במושג מעורפל, עמום,<BR>
שתוכנו לא ידוע, הקרוי אורים ותומים.  צלילו מצביע<BR>
על זוגיות, ואולי על הכפלת צמדים. אורים ותומים -<BR>
'והנה תומ?ם בביטנה' )בראשית כה' כד'(. כעין הד<BR>
מרוחק לשני ידיו של משה, שאינן עושות מלחמה - 'אלא<BR>
לומר לך כל זמן שהיו ישראל מסתכלים כלפי מעלה<BR>
ומשעבדין את לבם לאביהם שבשמים היו מתגברים ואם<BR>
לאו היו נופלין' )משנה ראש השנה ג' ח'(. התפיסה<BR>
הבינרית מאפשרת קוד פשוט לקבלה או דחייה. בעיה<BR>
מורכבת ניתנת לפירוק לסגמנטים בינריים. העיצוב<BR>
הבינרי מאפשר קוטביות, וממילא מתח. המתח פורס<BR>
ספקטרום המאפשר תנועה. התנועה מגלה פנים, זוויות<BR>
ראיה, נקודות מבט - עולם ומלואו.</P>
<P ALIGN="RIGHT">
במעבר מסביבה מרובת אלים, מצרים, לאמונה בא-ל<BR>
יחיד יש צורך בממשות כלשהי - 'לפי שאי אפשר לצאת<BR>
מן הקצה אל הקצה הנגדי בבת אחת, ולפיכך לא יתכן<BR>
כפי טבע האדם שיעזוב כל מה שהורגל לו בבת אחת'<BR>
)מורה נבוכים, חלק שלישי, לב'( הא-ל הוא מופשט,<BR>
ללא דמות הגוף, א-ל שונה בתכלית השינוי מכל אל<BR>
מוכר בעולם ההוא, א-ל שלא ניתן למששו, ללא קיום<BR>
פיזי, א-ל שאינו אל, במובן התרבותי של אותה תקופה.<BR>
  המעבר מעולם נתמך אלילים לעולם ללא אל פיזי הוא<BR>
חריף, וכמעט בלתי אפשרי. שינוי זה לא יוכל להצליח<BR>
ללא שלבי ביניים. שלבי הביניים חייבים להיות<BR>
בנויים על ממשות סמויה, מטושטשת, ללא סתירה<BR>
לאמונה, אך עם תמיכה בחרדות, ביכולת מוסווה של<BR>
התמודדות עם העולם האלילי, במושגי האמונה הקיימים,<BR>
ברמתם הפסיכולוגית. </P>
<P ALIGN="RIGHT">
ההתפתחות של אמונת עם מקבילה לחינוכו של ילד<BR>
הלומד עם התפתחותו להמשיג, ולהפשיט מושגים פיזיים<BR>
וליצור את המקבילים המחשבתיים המשמשים בסיס לבניית<BR>
מושגים קוגניטיביים מורכבים יותר ומופשטים יותר.<BR>
סופו של התהליך הוא פער שאין חזרה מעליו לתפיסות<BR>
הפשוטות, הפרימיטיביות, אך במבט לאחור ניתן לשחזר<BR>
את השלבים שהביאונו לתפיסה מופשטת זו. מעין<BR>
שסתומים קוגניטיביים חד כיווניים, שניתן למנותם אך<BR>
לא לחזור דרכם.</P>
<P ALIGN="RIGHT">
אורים ותומים - ודאות מהולה בספק. ממשות לא<BR>
ברורה, נמוגה. ההד של הדילמות הפנימיות, שבין אדם<BR>
לעצמו, בזוגיות הפנימית, נענה על ידי הזוגיות<BR>
הסמלית , האנושית בדימויה, והאל-אנושית במהותה.<BR>
אדם מחפש תשובה במקום הקרוב ללבו, וסמיכות זו ללבו<BR>
של הכהן, אינה סתמית. היא גם מבטאת את יכולת הלב<BR>
ללכת אחר מקסמי שווא. לזרות המפתה.</P>
<P ALIGN="RIGHT">
'ונתת אל חשן המשפט את האורים ואת התמים והיו על<BR>
לב אהרון בבואו לפני ה' ונשא אהרון את משפט בני<BR>
ישראל על לבו לפני ה' תמיד.')שמות, כח' ל'( </P>
<P ALIGN="RIGHT">
אורים ותומים - מה מקומם? מה היחס בינם לבין<BR>
הזרות?  'כי לא נחש ביעקב ולא קסם בישראל הרי את<BR>
מחזיר מנחש ומקסם באי זה מקום יכשלו בהם והם אינן<BR>
עושין כן אלא כשהם צריכין להלחם בשונא עומד כהן<BR>
גדול ולובש אורים ותומים ונשאלים בהקב"ה וכל שאר<BR>
הגוים מקסמים ומנחשים ואלו מבדין אותן בתשובה<BR>
ומבטלין קוסמיהן דכתיב )ישעיהו מד( 'מפר אותות<BR>
בדים וקוסמים יהולל', )תנחומא פרשת בלק סימן יד(.<BR>
אפוד ותרפים מצויים על ציר אחד, יורד זה, עולה זה.<BR>
'ואמר רבי עיניני בר ששון: למה נסמכה פרשת קרבנות<BR>
לפרשת בגדי כהונה? לומר לך: מה קרבנות מכפרין, אף<BR>
בגדי כהונה מכפרין... . אפוד מכפר על עבודת<BR>
כוכבים, שנאמר: )הושע ג( 'אין אפוד ותרפים'.)זבחים<BR>
דף פח עמוד ב'(.  </P>

<P ALIGN="RIGHT">
ליבו של החרד מוטה לעבר כוהניו של השם, כשלב<BR>
בחיבור בינו לבין השם.</P>
<P ALIGN="RIGHT">
" תנו רבנן: כיצד שואלים באורים ותומים? השואל<BR>
פניו כלפי הנשאל והנשאל פניו כלפי שכינה"</P>
<P ALIGN="RIGHT">
) ילקוט שמעוני תורה פרשת פינחס רמז תשעו(</P>
<P ALIGN="RIGHT">
 הנוכחות של השכינה מעניקה את המענה המצופה.<BR>
ההתחברות הרוחנית לפן האלוהי, מפרשת את ההוויה<BR>
ומבהירה את ערפל המציאות. הכל נתון בקפלי האפוד,<BR>
מתחת לחושן, בבד הכפול. הזוגי. "כי כאשר כיון<BR>
בשמות האורים והאירו, חוזר מיד ומכוון בשמות<BR>
התומים. ועודם האותיות מאירות לעיניו, ויבא בלבו<BR>
שחבורם יהודה יעלה. וזאת מדרגה ממדרגת רוח הקדש,<BR>
היא למטה מן הנבואה, ולמעלה מבת קול שמשתמשים בה<BR>
בבית שני לאחר שפסקה הנבואה ופסקו אורים ותומים<BR>
כמו שהזכירו רבותינו )שם כא ב(" )רמב"ן שמות כח'<BR>
ל'(. </P>
<P ALIGN="RIGHT">
אורים ותומים - ולמה נקרא שמם אורים ותומים,<BR>
אורים שמאירים )עינים בהלכה לכל דבריהם( ]את<BR>
דבריהם[, תומים שמשלימין את דבריהם, )ילקוט<BR>
שמעוני, שם, שם(.</P>
<P ALIGN="RIGHT">
 אורים ותומים - תומים מלשון תמימות, שלימות. הן<BR>
מבחינת הנשאל , שקורא את האותיות בסדר השלם, בתום<BR>
ליבו וכך מפרשם והן מבחינת השואל, המצ?ווה 'תמים<BR>
תהיה עם ה' אלהיך' )דברים פרק יח' יג'(  "וטעם<BR>
תמים תהיה עם ה' אלהיך - שנייחד לבבנו אליו לבדו,<BR>
ונאמין שהוא לבדו עושה כל והוא היודע אמתת כל<BR>
עתיד, וממנו לבדו נדרוש העתידות, מנביאיו או מאנשי<BR>
חסידיו רצוני לומר אורים ותומים. ולא נדרוש מהוברי<BR>
שמים, ]חוזים בכוכבים[ ולא מזולתם, ולא נבטח<BR>
שיבואו דבריהם על כל פנים, אבל אם נשמע דבר מהם<BR>
נאמר הכל בידי שמים, כי הוא אלהי האלהים עליון על<BR>
הכל היכול בכל." )רמב"ן דברים יח' יג'(. </P>
<P ALIGN="RIGHT">
אורים ותומים - השילוב שבין האור והתמימות, נהרה<BR>
שופעת ושלמות ,אי-הפסקה, מסמלת את הרצף שבין<BR>
האנושי והאלוקי, בין הגופני והרוחני. האמונה<BR>
באצטגנינים, מכשפים, קוראים בקפה, חוזים<BR>
והורוסקופים, מבטלת את התמימות עם האלוהים, וקוטעת<BR>
את הרצף.</P>
<P ALIGN="RIGHT">
" ודברים האלו כולן דברי שקר וכזב הן והם שהטעו<BR>
בהן עובדי כוכבים הקדמונים לגויי הארצות כדי<BR>
שינהגו אחריהן, ואין ראוי לישראל שהם חכמים<BR>
מחוכמים להמשך בהבלים אלו ולא להעלות על לב שיש<BR>
תועלת בהן, שנאמר כי לא נחש ביעקב ולא קסם בישראל,<BR>
ונאמר כי הגויים האלה אשר אתה יורש אותם אל<BR>
מעוננים ואל קוסמים ישמעו ואתה לא כן וגו', כל<BR>
המאמין בדברים האלו וכיוצא בהן ומחשב בלבו שהן אמת<BR>
ודבר חכמה אבל התורה אסרתן אינן אלא מן הסכלים<BR>
ומחסרי הדעת" )רמב"ם: הלכות עבודת כוכבים פרק יא,<BR>
הלכה טז(</P>
<P ALIGN="RIGHT">
אורים ותומים - מרכיב בנבואה. 'כל כהן שאינו מדבר<BR>
ברוח הקודש ושכינה שורה עליו - אין שואלין<BR>
בו')בבלי יומא דף עג', ע"ב( שלב בנבואה. נעלם עם<BR>
העלמות הנבואה. עם הנטייה והמעבר לחיבור יחידני,<BR>
בלתי אמצעי בין אדם לבוראו. 'משמתו נביאים<BR>
הראשונים בטלו אורים ותומים' )משנה סוטה פרק ט,<BR>
משנה יב(. ההתפתחות הנדרשת מלכתחילה. הגם שישראל<BR>
לא זכו לכך מכוח מעשיהן, ההתפתחות הרוחנית המשיכה<BR>
במהלכה האלוקי, והתרחקה מהמגע הפיזי עם הבלתי<BR>
מוחש. חציית ים סוף מהוויה רווית אלילים אל מרחב<BR>
ריק מכל, אינה פעולה חריפה, בודדת, אלא פתיח<BR>
לשינוי מתמשך, רצוף, היסטורי, של הדגשת הקצה<BR>
הרוחני ברצף פיזי-מופשט.  מהלך ההיסטוריה היהודית,<BR>
גרם למעבר לפרקטיקה אמונית מופשטת הרחוקה מרחק<BR>
גדול מזו שנהגה במדבר, אך קרובה קרבה גדולה לנטישת<BR>
האלילות וייחוד האל. ההפנמה, וההשלכה כתהליכים<BR>
משלימים, משאירים את המתח הזוגי, ועמו את עושר<BR>
החוויה וההסתכלות, עם מוצקות, וביסוס מההקרנה<BR>
הממזגת עם דמות האל. </P>
<P ALIGN="RIGHT">
"והיה נעשה אז כמו אלו בא נביא בזמנים הללו וקורא<BR>
לעבודת ה' ואומר...תהיה עבודתכם מחשבה בלי מעשה<BR>
כלל. ולפיכך הניח יתעלה אותם מיני העבודות והעבירם<BR>
מהיותם לנבראים ולדברים דמיוניים שאין להם אמיתות,<BR>
לשמו יתעלה וצונו לעשותם לו יתעלה...והושג בניהול<BR>
האלוהי הזה שנמחה זכר עבודה זרה ונתבסס היסוד<BR>
הגדול האמיתי בדעתנו והוא מציאות ה' ואחדותו." <BR>
)מורה נבוכים, שם, שם(</P>

<P ALIGN="RIGHT"><FONT SIZE="-1">
ד"ר חיים רובינשטיין הוא מנהל אגף הפיתוח בקרן<BR>
תל"י.</FONT></P>
<P>

<HR WIDTH="95%" ALIGN=CENTER>
<h3 ALIGN="RIGHT">


השכנת השכינה כהשתקפות של יחסו של האדם לקב"ה.</h3>

<P ALIGN="RIGHT">
ההוא  דהוה  קאמר  ואזיל )אדם אחד היה רגיל<BR>
לומר(: כי רחימתין הוה עזיזא, )כשאהבתנו היתה עזה(<BR>
אפותיא דספסירא שכיבן )יכולנו לשכב יחד על חודה של<BR>
חרב(. השתא דלא  עזיזא  רחימתין )עכשיו כשנחלשה<BR>
האהבה בינינו(, פוריא בר שיתין גרמידי לא סגי לן<BR>
)מיטה ברוחב 60 אמות אינה מספיקה לנו(. אמר רב<BR>
הונא: קראי כתיבי )הדבר נכתב בפסוקים(; מעיקרא <BR>
כתיב )בהתחלה, נאמר( )שמות כ"ה(: 'ונועדתי   לך <BR>
שם  ודברתי  אתך  מעל  הכפורת' ותניא  ארון  תשעה <BR>
וכפורת  טפח  הרי  כאן  עשרה, וכתיב  )מלכים  א'<BR>
ו'( 'והבית אשר בנה המלך שלמה לה'  ששים  אמה <BR>
ארכו ועשרים רחבו ושלשים אמה קומתו'   ולבסוף  <BR>
כתיב  )ישעיהו  ס"ו( 'כה  אמר  ה' השמים כסאי<BR>
והארץ הדום רגלי איזה בית אשר תבנו לי  וגו'' <BR>
)בבלי סנהדרין ז, ע"א(</P>
<P ALIGN="RIGHT">
האמנם  ישב אלהים על הארץ הנה השמים ושמי השמים<BR>
לא יכלכלוך, אף כי הבית הזה אשר בניתי. )מלכים א<BR>
פרק ח, כ"ז(</P>
<P ALIGN="RIGHT">
כשהאהבה בין ישראל ואלוהיו היתה עזה, יכלה השכינה<BR>
להצטמצם  ולבוא במגע עם ישראל על הכפורת, בתחום של<BR>
שתי אמות. וכשנחלשה האהבה  הזאת - "השמים ושמי<BR>
השמים לא יכלכלוך, אף כי הבית הזה".</P>
<P ALIGN="RIGHT">
קרבת אלוהים ואדם מותנית במידת האהבה שיש לאדם<BR>
כלפי אלוהים, ברוח הפסוק בקריאת    שמע, שהוא<BR>
פסוק-המפתח של האמונה: "ואהבת את ה' אלהיך". אז<BR>
יכולה השכינה להצטמצם  בתחום של מציאות אנושית. <BR>
אם אין  - העולם ומלואו פוסק מלהיות די מקום<BR>
לשכינה. </P>
<P ALIGN="RIGHT"><FONT SIZE="-1">
)מתוך  ישעיהו ליבוביץ': " הערות לפרשיות השבוע",<BR>
עמ' 59(</FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

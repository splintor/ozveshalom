<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת בראשית</FONT><BR>
<FONT SIZE="3" COLOR="navy">גליון מס' 158 תשס"א</FONT><BR>

 </p>


<P ALIGN="RIGHT">
<B><FONT SIZE="+1"> בזעת  אפיך  תאכל  לחם  עד  שובך  אל  האדמה  כי<BR>
ממנה לקחת,  כי עפר אתה ואל עפר תשוב. )בראשית  ג,<BR>
יט(                                            </FONT></B></P>
<P ALIGN="RIGHT">
אמר  רבי יהושע בן לוי: בשעה שאמר  הקדוש  ברוך  <BR>
הוא  לאדם }בראשית ג{ 'וקוץ ודרדר  תצמיח לך' זלגו<BR>
עיניו דמעות. אמר לפניו: ריבונו של  עולם,  אני  <BR>
וחמורי נאכל באבוס אחד? כיון שאמר לו   }בראשית  <BR>
ג{ 'בזעת  אפך  תאכל  לחם'  נתקררה דעתו  . )בבלי<BR>
פסחים  קיח, ע"א(                               </P>
<P ALIGN="RIGHT">
כאשר ה' נתן לו ולשאר בעלי חיים כל עשב השדה     <BR>
זלגו  עיניו  דמעות,   מפני כי אין ראוי שיהיה   <BR>
לאדם  שתוף  אל  שאר  בעלי חיים בדבר שהוא חיותו, <BR>
עד שאמר הקב"ה אליו 'בז?עת אפיך תאכל לחם',  כי  <BR>
בזעת אפיך,   דהיינו שיהיה צריך אל האדם שכל על <BR>
פעל זה וכל פעול השכלי הוא על ידי טורח ועמל כי לא<BR>
נעשה מעצמו  כמו  דבר  שהוא בטבע שהוא נעשה מעצמו,<BR>
וצריך טורח בחכמה על זה. וכל זה לייחד האדם במה  <BR>
שהוא  שכלי  שיהיה  מזונות  שלו על ידי פעל אנושי<BR>
שהוא  שכלי,   וזה  ראוי  לו.                   <BR>

)נתיבות עולם למהר"ל מפראג א, עמוד קכט(         </P>
<P ALIGN="RIGHT">
...כל הצער של חיי העיצבון מתבטא בתיבת "לחם",     <BR>
המזון נקרא "טרף", על שום שנטרף מידי הטבע; והוא <BR>
נקרא "לחם" - על שם שיושג תוך מאבק סוציאלי,     <BR>
במלחמת הכל בכל. אילו יכול האדם להתפנות ברוחו,  <BR>
ולא רק ללחם חוקו, לא היה האדם נלחם באדם, ולא היה<BR>
משקל רב למושג הקניין . אולם, חיי האדם תלויים   <BR>
בפרוסת הלחם, והוא זוכה בה רק "בעצבון"; ומשום כך,<BR>
משטרף את המזון מידי הטבע, הוא נלחם על קניינו עם<BR>
האדם; ויש שיילחם בטרם יטרוף, - שמא יקדמנו אחר  <BR>
במקור הטבע.                                    <BR>

)הרש"ר הירש שם, שם(                            </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
לפני "בראשית"                                  </h2>
<h3 ALIGN="RIGHT">
אסא כשר                                        </h3>

<P ALIGN="RIGHT">
<FONT SIZE="+1"><I>                                      לכבוד בני<BR>

רס"ן  י ה ו ר ז   כשר ז"ל                      <BR>

ליום השנה התשיעי                               <BR>

כ"ז בתשרי תשס"א                                </I></FONT></P>
<BR>
<BR>

<P ALIGN="RIGHT">
אדם שחשקה נפשו להבין את התורה על בוריה, לא אמור<BR>
לקרוא בתורה עד שזו תאיר את עצמה בעיניו.        </P>
<P ALIGN="RIGHT">
אדם שחשקה נפשו להבין על בוריה יצירת אמנות      <BR>
נודעת, כדוגמת "עקידת יצחק" של רמברנדט, לא יתבונן<BR>
בה, כמות שהוא, כמות שהיא, עד שהתמונה תסביר לו את<BR>
עצמה. אדם שחשקה נפשו, באמת ובתמים, להבין על    <BR>
בוריה יצירת אמנות בדבר "עקידת יצחק", יביא אתו אל<BR>
התמונה לא רק את פרשת "עקידת יצחק", שהיא המוצגת <BR>
בתמונה, אלא גם את "פרשת" האמנות, שהיא המציגה   <BR>
בתמונה. תמונה של "עקידת יצחק" היא תמונה והיא של<BR>
"עקידת יצחק". על כן, הבא להתבונן בתמונה של     <BR>
"עקידת יצחק", חייב להקדים ולהבין מהי תמונה ומהי<BR>
"עקידת יצחק".                                  </P>
<P ALIGN="RIGHT">
כיוצא בזה, אדם שחשקה נפשו, באמת ובתמים, להבין  <BR>
את התורה על בוריה, חייב להקדים ולהבין מהי התורה,<BR>
מהם כתבי הקודש, מהי היהדות שאלה הם כתבי הקודש  <BR>
שלה. הבנת היהדות אינה עומדת על הבנת התורה.     <BR>
אדרבה, הבנת התורה עומדת על הבנת היהדות.        </P>
<P ALIGN="RIGHT">
תובנה זו באה לידי ביטוי יפה, עמוק ומאיר עיניים,<BR>
בפתיחה של  מדרש בראשית זוטא, "מדרש ספר בראשית  <BR>
מעין גנים" לרבי שמואל בן רבי נסים מסנות )בן המאה<BR>
השתיים-עשרה(. עליו כתב רבי יהודה בן שלמה       <BR>
אלחריזי: "מכל נדיבי עולם ושרי תבל כולם, בחרתי  <BR>
בחיר האל, השר הטפסר רבינו שמואל, כי הוא לבדו ידע<BR>
ערכי, והאיר חשכי, והקים סוכי, ואני בן אמתו והוא<BR>
מלכי... פאר קהלת צובה, בן רבנו נסים ראש הישיבה...".</P>
<P ALIGN="RIGHT">
הנה מה שהציב רבי שמואל בן רבי נסים מסנות, בלשון<BR>
פרקי דרבי אליעזר, בראש לקט המדרשים והפירושים   <BR>
שערך:                                          </P>
<P ALIGN="RIGHT">
"בראשית, עד שלא נברא העולם, היה הקב"ה ושמו     <BR>
בלבד.                                          </P>
<P ALIGN="RIGHT">
ועלה במחשבה לבנות את העולם והיה מחריט את העולם <BR>
לפניו ולא היה עומד.                            </P>
<P ALIGN="RIGHT">
משל למה הדבר דומה, למלך בשר ודם, שהיה רוצה     <BR>
לבנות פלטרין שלו. אם אינו מחריט לו בארץ יסודותיו<BR>
ומוצאיו ומבואיו, אינו מתחיל לבנות פלטרין שלו.  </P>
<P ALIGN="RIGHT">
כך הקב"ה, היה מחריט לפניו את העולם ולא היה     <BR>
עומד, עד שברא את התשובה.                       </P>
<P ALIGN="RIGHT">
ואחר כך נתייעץ בתורה, ששמה תושיה, לברות את     <BR>
העולם."                                        </P>
<P ALIGN="RIGHT">
סיפור המדרש נמשך, אולם אנחנו נתעכב כאן, כדי    <BR>
לראות מה אומר לנו בעל המדרש, בין               </P>
<P ALIGN="RIGHT">
השורות של המשל והנמשל, בדבר מעמדה של התורה     <BR>
כולה.                                          </P>
<P ALIGN="RIGHT">
במבט ראשון, לפנינו תמונה מדהימה: הקב"ה מנסה    <BR>
ליצור עולם, אולם אינו מצליח. הוא               </P>
<P ALIGN="RIGHT">
"מחריט את העולם", מעצב אותו, אולם העולם "לא היה<BR>
עומד". כך בטענת הפתיחה, כך במשל וכך בנמשל, תמונה<BR>
חדה ותמוהה, מדרש האומר דרשני. אי אפשר להבין את <BR>
התמונה הזאת, לפענח אותה, בלי להכיר את כללי     <BR>
ההצפנה, כללי הפרשנות הבונה, המפענחת, שברקע. הנה<BR>
שניים מהם, שיספיקו לנו לפי שעה:                </P>
<P ALIGN="RIGHT">
ראשית, התמונה מצטיירת במונחי נקודת המבט של     <BR>
הקב"ה. המשמעות הדתית שלה מבטאת, בהקבלה,  את    <BR>
נקודת המבט  הדתית ביהדות.                      </P>
<P ALIGN="RIGHT">
שנית, התמונה מצטיירת במונחי העדר הצלחה ליצור.  <BR>
המשמעות הדתית שלה מבטאת, בהקבלה, העדר מהותי של <BR>
אפשרות ליצור.                                  </P>
<P ALIGN="RIGHT">
כוחם של הכללים הללו יפה להבנת מדרשים רבים      <BR>
מספור, אולם כאן נשתמש בהם רק להבנה התחלתית של  <BR>
המדרש שלפנינו. התמונה מצטיירת במונחי נקודת המבט<BR>
של הקב"ה, המגלה העדר הצלחה ליצור עולם שיעמוד על<BR>
כנו. בצעד הראשון, נפענח את הביטוי "נקודת המבט של<BR>
הקב"ה" באמצעות "נקודת המבט הדתית ביהדות".  בצעד<BR>
השני, נפענח את הביטוי "העדר הצלחה ליצור" באמצעות<BR>
"העדר מהותי של אפשרות ליצור". כך נקבל, במקום   <BR>
התמונה המקורית שבמדרש, את משמעותה הדתית: מנקודת<BR>
המבט הדתית, העולם, כשהוא לעצמו, הוא בלתי אפשרי,<BR>
באופן מהותי. בלשון אחרת, במנותק מן הערכים      <BR>
והנורמות של הדת, אין לעולם קיום משמעותי. ועוד  <BR>
בלשון אחרת, העולם כשהוא לעצמו, אין לו ולא יכול <BR>
להיות לו שום ערך דתי.                          </P>
<P ALIGN="RIGHT">
התורה, הממתינה לנו מן התיבה "בראשית" ואילך,    <BR>
אינה באה לגולל עובדות, לא בדבר העולם ולא בדבר  <BR>
האדם, לא בדבר העם היהודי ולא בדבר ארץ ישראל.   <BR>
העובדות כשהן לעצמן, אין להן ולא יכול להיות להן <BR>
ערך דתי. התורה באה לבטא את נקודת המבט הדתית: את<BR>
הערכים, שמבעדם ראוי לאדם להביט בעולם, מנקודת מבט<BR>
דתית, ואת הנורמות, שמבעדן ראוי לאדם לפעול בעולם,<BR>
מנקודת מבט דתית.                               </P>
<P ALIGN="RIGHT">
"מלך בשר ודם", אומר לנו המשל שבמדרש, אינו יכול <BR>
לבנות לו את ארמונו, "אם אינו מחריט לו בארץ     <BR>
יסודותיו ומוצאיו ומבואיו". הלשון, לשונו של הנביא<BR>
יחזקאל, בפרקי הבית: "ואם נכלמו מכל    <BR>
אשר עשו, צורת הבית ותכנותו      <BR>
ומוצאיו ומובאיו וכל צורתו ואת כל חקותיו וכל    <BR>
צורתיו וכל תורתיו הודע אותם, וכתב לעיניהם     <BR>
וישמרו את כל צורתו ואת כל חקתיו ועשו אותם"     <BR>
)מג,יא(.                                       </P>
<P ALIGN="RIGHT">
עם המילים "מוצאיו ומבואיו" מביא בעל המדרש, אל  <BR>
תוך תמונת המשל, את ההקשר שלהן, בדברי הנביא, החל<BR>
בביטוי "ואם נכלמו מכל אשר עשו", שמיד נפגוש  את <BR>
רוחו שנית, וכלה בביטוי "וכתוב לעיניהם וישמרו את<BR>
כל צורתו ואת כל חקתיו ועשו אותם", שלימים    <BR>
נפגוש את רוחו שוב ושוב, לאורך התורה כולה.      </P>
<P ALIGN="RIGHT">
המלך רוצה לבנות ארמון. לארמון יש תכנית. לתכנית <BR>
יש תשתית. אפילו המלך לא יכול לבנות לעצמו ארמון,<BR>
בלא תשתית, עליה תעמוד התכנית, עליה יעמוד הארמון.<BR>
ומהי תשתית התכנית של העולם, מנקודת המבט של     <BR>
הקב"ה, בתמונה המצטיירת במדרש? -- "היה מחריט    <BR>
לפניו את העולם ולא היה עומד, עד שברא את התשובה.<BR>
ואחר כך נתייעץ בתורה" כיצד לברוא את העולם.     </P>
<P ALIGN="RIGHT">
נשוב ונפענח את התמונה המדרשית, כשם שעשינו זאת  <BR>
קודם לכן, ונקבל מבנה רעיוני, סדור, עמוק ומאלף: <BR>
מנקודת המבט הדתית, העולם עומד על התורה וזו עומדת<BR>
על התשובה. התורה משבצת את העולם, בתוך התמונה   <BR>
הדתית. התשובה משבצת את התורה, בתוך התמונה הדתית<BR>
המלאה.                                         </P>
<P ALIGN="RIGHT">
כדי להבין את התפיסה המתבטאת כאן, כדאי להיזכר   <BR>
בתכונות האנושיות המאפשרות את הופעתה של התשובה: </P>
<P ALIGN="RIGHT">
 )א( היכולת השכלית, להכיר את ההבדל בין הטוב    <BR>
לבין הרע, מנקודת מבט מסוימת, גם להלכה וגם למעשה.</P>
<P ALIGN="RIGHT">
 )ב( החולשה הרצונית, לעשות את הרע, חרף ההכרה   <BR>
בהיותו שכזה, מאותה נקודת מבט.                  </P>
<P ALIGN="RIGHT">
 )ג( היכולת הרגשית, להתחרט על המעשה הרע, להיות <BR>
"נכלם", בלשון הנביאים.                         </P>
<P ALIGN="RIGHT">
 )ד( היכולת המורכבת, להתכוון לעשות את הטוב     <BR>
ולממש במלואה את הכוונה הטובה.                  </P>
<P ALIGN="RIGHT">
מכלול התכונות הללו עומד בסימנו של צירוף היכולת <BR>
והחולשה. האדם הוא מטבעו בעל יכולת, מובהקת      <BR>
ומרהיבה, לסור מרע ולעשות טוב, על יסוד הכרה נכוחה<BR>
והחלטה נחושה. ובאותה שעה, האדם הוא מטבעו גם בעל<BR>
חולשה, מובהקת ומטרידה, לסור מטוב ולעשות רע, חרף<BR>
ההכרה הנכוחה, בלא החלטה נחושה. ועם כל זאת, האדם<BR>
הוא מטבעו גם בעל יכולת, מובהקת ומופלאה, להיכלם <BR>
על הרע ולשוב אל הטוב.                          </P>
<P ALIGN="RIGHT">
התורה מניחה על האדם, באשר הוא אדם, כי יש בו    <BR>
צירוף טבוע, בלתי נמנע, של יכולת וחולשה. "אין   <BR>
צדיק בארץ אשר יעשה טוב ולא יחטא", אין רשע בארץ <BR>
אשר יעשה רע ולא יוכל לשוב. ועל רקע הנחה מפוכחת <BR>
זו, בדבר טבעו של האדם, מציגה התורה את התביעה   <BR>
הדתית, לבטא את ההכרה בין הטוב לבין הרע, חרף    <BR>
החולשה הטבעית, לסור מרע ולעשות טוב.            </P>
<P ALIGN="RIGHT">
זוהי משמעות המדרש. זהו טעם הצבתו בראש מדרש     <BR>
"בראשית זוטא". זוהי משמעות התורה.              </P>
<P ALIGN="RIGHT">
<FONT SIZE="-1"><I>    פרופ' אסא כשר הוא בעל הקתדרה לאתיקה מקצועית<BR>
ולפילוסופיה של הפרקטיקה ע"ש לאורה שוורץ-קיפ    <BR>

וכן פרופסור לפילוסופיה באוניברסיטת תל-אביב.    </I></FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"כי בצלם אלהים עשה את האדם"                    </h3>
<P ALIGN="RIGHT">
ובזה הצלם הם שווים כצדיק כרשע, זה אדם וזה אדם. <BR>
 )רס"ג בראשית ט, ו(                            <BR>

אבל זה אינו אלא באדם המעלה וכמו שהיה לפני החטא <BR>
)העמק דבר בראשית א, כ"ז(                       </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"כי עפר אתה ואל עפר תשוב"                      </h3>
<P ALIGN="RIGHT">
כבר ביארנו שאינו עונש, ואדרבה ביאר לו ה' שאינו <BR>
מענישו במיתה משום שלא אכל במזיד, אלא המיתה הוא <BR>
בטבע, שהרי עפר אתה..."ואל עפר תשוב": לא תוכל לקבל<BR>
שכר אלא בהפרד הנשמה מן הגוף, וישוב כח העפר על  <BR>
הארץ כשהיה, ואחר כך תשוב הרוח לצרור החיים ]השוו<BR>
להלכות תשובה לרמב"ם פרק ח'[ לקבל שכרו וליהנות  <BR>
מאור פני מלך חיים. )"העמק דבר" לנצי"ב בראשית ג',<BR>
י"ט(                                           </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"קול דמי אחיך צעקים אלי מן  האדמה"            </h3>
<P ALIGN="RIGHT">
בפסוקים י-יב מתחלפת אדמה עם   ארץ - בניגוד חריף<BR>
של הוראה. הארץ ארוסה לאדם, למען יחיה בה חיים   <BR>
קדושים, ועל שם כך היא קרויה  אדמה. אך אין הארץ <BR>
אדמה לאדם, אלא אם כן ישמור על זכויות רעהו. אין <BR>
אדמה לרוצח. הארץ תובעת בתור אדמה לעשות דין     <BR>
ברוצח.                                         <BR>

<FONT SIZE="-1"><I>        ('מתוך פירוש הרש"ר הירש על בראשית ד, י)</I></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
יהודה עמיחי ז"ל                                </h3>
<P ALIGN="RIGHT">
לפני כחודש, הלך לעולמו המשורר יהודה עמיחי, לאחר<BR>
מחלה ממושכת. דברים רבים נאמרו, נכתבו ועוד ייאמרו<BR>
על משורר גדול זה. יו"ר הכנסת, מר אברהם בורג,   <BR>
תיאר אותו כ"יהודי הישראלי החילוני הקרוב ביותר  <BR>
לא-לוהים". הנצי"ב, בהקדמה לפירושו "העמק דבר" על<BR>
התורה,  משווה את לשון התורה לשירה, בעקבות דרשת <BR>
חז"ל על "למען תהיה לי השירה הזאת לע?ד", וזו    <BR>
לשונו: "יש להבין היאך נקרא כל התורה שירה, והרי <BR>
לא נכתבה בלשון של שירה? אלא יש בה טבע וסגולה של<BR>
שירה, א. דבשיר אין הענין מבואר יפה כמו בסיפור  <BR>
פרזי )פרוזה(, ב. דבשיר יש סגולה לפארה ברמזים מה<BR>
שאינו מעניין השיר".  ואכן, שירתו של עמיחי היא  <BR>
לעתים תפילה, לעתים מדרש, של אדם רגיש שחווה את  <BR>
האדם, את עמו, את  ארצו ואת א-לוהיו וניהל בשיריו<BR>
שיחה ממושכת ונוקבת עם כל אלה.                  </P>
<P ALIGN="RIGHT">
אנו מביאים כאן שני שירים לזכרו המהווה קריאה    <BR>
מעניינת ומקורית של "מעפר אתה ואל עפר תשוב",    <BR>
ומדרש מעניין המציג את הריגת הבל על-ידי קין     <BR>
כתאונה.                                        </P>
<P ALIGN="RIGHT">
תהא נשמתו צרורה בצרור החיים.                   </P>

<P ALIGN="RIGHT">
<B><FONT SIZE="+1">                          מאדם אתה ואל אדם תשוב
                                               </FONT></B></P>
<P ALIGN="RIGHT">
מות במלחמה מתחיל                               <BR>

בירידה במדרגות                                <BR>

של אדם אחד, צעיר.                              <BR>

מות במלחמה מתחיל                               <BR>

בסגירת דלת בדממה,                              <BR>

מות במלחמה מתחיל                               <BR>

בפתיחת החלון לראות.                            </P>

<BR>

<P ALIGN="RIGHT">
לכן אל תבכו להולך,                            <BR>

בכו ליורד במדרגות ביתו,                        <BR>

בכו לשם את מפתחו                               <BR>

לתוך כיסו האחרון.                              <BR>

בכו לתצלום הזוכר במקומנו,                     <BR>

בכו לניר הזוכר,                                <BR>

בכו לדמעות שאינן זוכרות.                       <BR>

ובאביב הזה                                     <BR>

מי יקום ויאמר לעפר:                           <BR>

<B>                         .מאדם אתה ואל אדם תשוב</B><BR>

<FONT SIZE="-1"><I>                ("מתוך: "מאדם אתה ואל אדם תשוב)</I></FONT></P>
<BR>

<P ALIGN="RIGHT">
קין והבל, אי-הבנה של אהבה                      <BR>

קין רק רצה לחבק אותו חזק                       <BR>

וחנק אותו, שניהם לא הבינו.                     <BR>

<FONT SIZE="-1"><I>                       ("מתוך: "פתוח סגור פתוח)</I></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
תנחומינו                                       </h4>
<P ALIGN="RIGHT">
<FONT SIZE="+1">                                  לגב' עדה וולק<BR>

ולגב' שולה סימון                               <BR>

ולמשפחות וולק וסימון                           <BR>

על פטירת האם והאחות                            <BR>

                          <FONT SIZE="+1"><B>הגב' אלפרידה מונק ז"ל</B></FONT><BR>

ומן השמים תנוחמו                               </P></FONT>
<P ALIGN="RIGHT">
הנהלת עוז ושלום-נתיבות שלום                    <BR>
  מערכת "שבת שלום"                             </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

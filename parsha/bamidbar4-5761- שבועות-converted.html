<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת במדבר</FONT><BR>
<FONT SIZE=+3 color="Navy"> חג שבועות</FONT><BR>
<FONT SIZE="3" COLOR="navy">גליון מס' 188 תשס"א</FONT><BR>


 </p>

<P ALIGN="RIGHT">
שאו  את  ראש כל עדת בני ישראל למשפחתם לבית אבתם במספר שמות<BR>
כל זכר לגלגלתם. )במדבר א , ב(<BR>
אין  הברכה  מצויה  לא על המדוד, ולא על השקול, ולא על המנוי. <BR>
)תנחומא ראה סימן יד(</P>

<h3 ALIGN="RIGHT">
הברכה שבמניין תלויה במעמדו המוסרי והרוחני של העם.</h3>
<P ALIGN="RIGHT">
"שאו  את  ראש  כל  עדת  בני ישראל":  אין עלויין של ישראל אלא<BR>
בקיום התורה,  ועל כן אחז הכתוב לשון "שאו" שהוא לשון כולל שני<BR>
ענינים - דבר והפכו;  האחד נשיאות ראש, והשני הסרת הראש. וכן<BR>
אמרו במדרש "שאו  את  ראש" -  אמר  הקב"ה: לא חבבתי אומה יותר<BR>
מכם  לפיכך נתתי לכם תלוי ראש,  כשם שיש לי תלוי ראש על כל באי<BR>
עולם, שנאמר )דברי הימים א כט( "לך ה' הממלכה והמתנשא לכל<BR>
לראש", לקיים מה שנאמר )תהלים קמח( "וירם קרן לעמו", וכן הוא<BR>
אומר )דברים כח( "ונתנך  ה'  אלהיך  עליון על כל גויי הארץ". <BR>
הסרת הראש,   מלשון  )בראשית  מ( "ישא  פרעה את ראשך מעליך"...,<BR>
ולכן אמר שאו ולא אמר גדל או רומם, כלומר; אם זכו - הרי לשון<BR>
עלוי, אם לאו יסתלק עלוין. )רבינו בחיי במדבר א , ב(</P>
<P ALIGN="RIGHT"><HR>
</P>
<h2 ALIGN="RIGHT">
קדושה ונורמליזציה - הילכו שניהם יחדיו? </h2>
<h3 ALIGN="RIGHT">
ליבוביץ שמאי</h3>
<P ALIGN="RIGHT">
לעומת ספר במדבר המתאפיין באירועים דרמטיים רבים, דומה כי פרשת<BR>
במדבר עצמה עוסקת בנושאים "יבשים" - מפקדי אוכלוסין מפורטים<BR>
ותאור המסעות והדגלים. במבט ראשוני על הפרשה, איננו רואים בה <BR>
התפתחות עלילתית כלשהי, שיש בה כדי ללכוד את תשומת לבנו וללמדנו<BR>
מוסר ותוכחה. </P>
<P ALIGN="RIGHT">
אך באמצע הפרשה, אגב המפקד של שבט לוי,  מצוי פסוק אשר מזכיר<BR>
לנו ארועים סוערים ביותר אשר ארעו בעבר: </P>
<P ALIGN="RIGHT">
"וימת נדב ואביהוא לפני ה' בהקריבם אש זרה לפני ה' במדבר סיני,<BR>
ובנים לא היו להם"</P>
<P ALIGN="RIGHT">
נשאלת השאלה:  כלום איננו יודעים היכן וכיצד מתו נדב ואביהוא<BR>
עד שהתורה צריכה "להזכיר" לנו כיצד מצאו את מותם? והלוא בוודאי<BR>
זוכרים אנו את המחזה הנורא,  אשר פורט בהרחבה בפרשת שמיני, של<BR>
מותם  של נדב ואביהוא באש הזרה,  ומה טעם יש לחזור על כך. </P>
<P ALIGN="RIGHT">
בפרשת שמיני מסופר לנו כי נדב ואביהוא  הקריבו "לפני ה' אש זרה<BR>
אשר לא צוה אותם" )ויקרא, י, א(. מה המשמעות של המלים "אשר לא<BR>
צוה אותם"? הלוא האיסור להביא אש זרה היה ידוע, וכיצד ניתן לומר<BR>
"אשר לא ציווה אותם" שמשמע מזה כאילו לא הוזהרו על הבאת אש זרה.<BR>
</P>
<P ALIGN="RIGHT">
מסביר  הנצי"ב מוולוז'ין: </P>
<P ALIGN="RIGHT">
"שנכנסו מאש התלהבות של אהבת ה', ואמרה תורה דאף על גב דאהבת<BR>
ה'  יקרה היא בעיני ה', אבל לא בזה הדרך אשר לא צוה". </P>
<P ALIGN="RIGHT">
אמור מעתה: אש ההתלהבות של אהבת ה' יכולה להיות אש זרה. מתוך<BR>
התלהבות דתית, הם ביצעו פעולות שכלל לא נצטוו לעשותם. הקנאות<BR>
הדתית העבירה אותם על דעתם. בכך הם סילפו את מטרתה הדתית של<BR>
הקרבת קורבנות, ונדונו למות באותו עונש שבו שורפים קורבנות  -<BR>
באש. </P>
<P ALIGN="RIGHT">
באותו אופן, מסביר הנצי"ב את חטאם של קורח ועדתו, וכך הוא אומר<BR>
לגבי 250 איש מקריבי הקטורת: </P>
<P ALIGN="RIGHT">
"והעניין דכבר היו בימי משה כיתות בישראל שהיו להוטים אחר אהבת<BR>
ה', אבל לא ע"י גבולים שהגבילה תורה, וזה היה עיקר החטא של<BR>
החמישים ומאתיים אנשים שהיו צדיקים גמורים, וחטאו בנפשותם במה<BR>
שמסרו עצמם למיתה, ע"י תשוקה קדושה זו להשיג אהבת-ה' ע"י<BR>
הקטורת, אע"פ שלא יהיה לרצון כפי דרך התורה, שרק אהרון ובניו<BR>
יקטירו"</P>

<P ALIGN="RIGHT">
נמצינו למדים, כי לא מדובר בארוע בודד וחריג אלא בתופעה החוזרת<BR>
על עצמה, ולמרות העונש החמור שקיבלו נדב ואביהוא, לא היה בכך<BR>
כדי למנוע אנשים אחרים מלחזור שוב ולבצע מעשים פסולים  בשם אותו<BR>
להט דתי מסולף. הנצי"ב מעמידנו על כך כי ההתלהבות בעשיית מצוות<BR>
יכולה להוביל לאבדן שיקול דעת ולמעשים קיצוניים.  ה"אש זרה"<BR>
האמורה כאן היא ביטוי וסמל להפיכת  עבודת ה' לדרך שבה "המטרה<BR>
מקדשת את האמצעים". </P>
<P ALIGN="RIGHT">
בפרשתנו,  מוסיפה לנו התורה פרט חשוב  נוסף - "ובנים לא היו<BR>
להם". לכאורה, המדובר בפרט עובדתי שנזכר כאן לצורך המפקד.<BR>
ואולם, לאור דברי הנצי"ב, יש בתוספת המלים הללו רובד עמוק יותר.<BR>
מלים אלו מסבירות -  במידה רבה  - מדוע היו נדב ואביהוא חדורי<BR>
קנאות דתית. </P>
<P ALIGN="RIGHT">
במקום לעסוק בישובו של עולם, בגידול בנים, בבניית משפחה,<BR>
בפרנסה ובמלאכה, שיקעו את עצמם בעולם של קודש. נראה כי תפיסת<BR>
עולמם גרסה כי את כל המציאות יש לראות דרך הפריזמה של קדושה.<BR>
כאשר נהפך כל דבר לקדוש, כולל הדברים החומריים כגון ארץ, עיר,<BR>
בית וכד'  , הרי שבכך מסלפים את רעיון הקדושה, ומכאן קצרה הדרך<BR>
להקרבת אש זרה. מי שחושב כך, הריהו כנהג הנוהג בגשם ובערפל בשיא<BR>
המהירות וללא תשומת לב לנעשה מסביבו. ההתרסקות היא בלתי-נמנעת. </P>
<P ALIGN="RIGHT">
לפי פירוש זה,  "ובנים לא היו להם" איננו רק תאור מצב אלא תאור<BR>
סיבה. זוהי הסיבה לנפילתם בשבי הקנאות הדתית. לו היו מבינים כי<BR>
התורה מצווה עלינו חיים נורמליים - שכן מה יותר נורמלי מהרצון<BR>
לבנות משפחה - לא היו מגיעים לאותו סוף טראגי אליו הגיעו. </P>
<P ALIGN="RIGHT">
המושג "ובנים לא היו להם" הוא ביטוי וסמל לחוסר נורמליות. למצב<BR>
שבו כל רצונותיו ושאיפותיו של  האדם מכוונים אל השגת קדושה,<BR>
והאדם זונח את עולמו החומרי, המעשי והמדיני. עלינו לזכור:  <BR>
חתירה אל הקדושה צריכה להיות מלווה בתודעה כי האדם צריך להמשיך<BR>
ולחיות חיים נורמליים, עם עצמו, משפחתו וסביבתו.   </P>
<P ALIGN="RIGHT">
ראוי כי נפנים את המסקנה העולה מכאן: ה"נורמליזציה" איננה<BR>
שאיפה פסולה כלל ועיקר. לא רק שאין זו  שאיפה "צפון תל-אביבית"<BR>
רדודה, אלא היפוכו של דבר הוא הנכון: היא תנאי חיוני להיות במצב<BR>
של קדושה.    "לא ניתנה תורה למלאכי השרת" חוזרים ומזכירים לנו<BR>
חז"ל )ראה - ברכות כה: ובעוד מקומות(. התורה מבקשת מאתנו לקיים<BR>
את המצוות בצורה הנורמלית ביותר האפשרית, הן  מבחינה אנושית, הן<BR>
מבחינה מדינית. </P>
<P ALIGN="RIGHT">
צריך מאד להזהר מלהפוך דחפים וצרכים אנושיים, כגון לאומיות,<BR>
ממלכתיות, מדיניות, אהבת הארץ וכיוצא באלו, לדברים שבקדושה.<BR>
הסכנה היא כי הסתכלות במשקפיים של קדושה תהפוך את העיסוק בדברים<BR>
אלו לאובססיה אשר מודרכת על-ידי קנאות דתית. </P>
<P ALIGN="RIGHT">
בהקשר זה, צריך לזכור ולהזכיר כי ניתן לחיות חיים נורמליים רק<BR>
אם אנו במצב של יחסים נורמליים עם שכנינו. אם לא נהפוך אינטרסים<BR>
אנושיים  כגון טריטוריה, מדינה ולאומיות  לערכים קדושים, נוכל<BR>
להגיע למצב זה בהקדם. מאידך, אם  נתייחס למושג של אהבת הארץ כפי<BR>
שהתייחסו נדב ואביהוא למושג המשכן והקורבנות, נמצא את עצמנו מהר<BR>
מאד נשרפים ב"אש זרה אשר לא ציווה אותם". </P>
<P ALIGN="RIGHT">
<I><FONT SIZE="-1">שמאי ליבוביץ הוא עורך דין המתמחה בדיני תעבורה</FONT></I></P>
<P ALIGN="RIGHT"><HR>
</P>
<h3 ALIGN="RIGHT">
חג השבועות - זמן מתן תורתנו</h3>
<P ALIGN="RIGHT">
"וכל  העם  ראים  את  הקולת  ואת הלפידם ואת קול השפר ואת ההר<BR>
עשן וירא העם וינעו ויעמדו מרחק." )שמות פרק כ, ט"ו(</P>
<P ALIGN="RIGHT">
העם היו רואים ואינם קולטים את תוכן הדברים ומשמעותם, לכן מיד<BR>
לאחר ההתגלות הגדולה בא הביטוי הנוסף: "וירא העם וינ?עו ויעמדו<BR>
מרחק" - "אפשר לראות ולנוע, ואף על פי כן - לעמוד מרחוק" )מדברי<BR>
רבי מנחם מנדל מקוצק מובא ב"שיחות על חגי ישראל ומועדיו"<BR>
לפרופ'. י. ליבוביץ(</P>
<P ALIGN="RIGHT"><HR>
</P>
<h3 ALIGN="RIGHT">
"ומה עניין רות אצל עצרת )חג השבועות(?"</h3>
<P ALIGN="RIGHT">
ללמדך שלא ניתנה תורה אלא על ידי יסורין ועוני )ילקוט שמעוני<BR>
רות (</P>
<P ALIGN="RIGHT">
מפני שכתוב בו בתחילת קציר שעורים והוא זמן קציר )אבודרהם(</P>
<P ALIGN="RIGHT">
מפני שאבותינו לא קיבלו את התורה ולא נכנסו לברית אלא במילה <BR>
וטבילה והרצאת דמים, ורות גם היא נתגיירה. )אבודרהם(</P>
<P ALIGN="RIGHT">
בפרשת המועדים )בפרשת אמור( כתוב "ובקוצרכם את קציר<BR>
ארצכם...לעני ולגר תעזוב אותם, מיד אחר פרשת שתי הלחם שמביאים<BR>
בשבועות, ואותם קיים בועז ואמר "שול  תשולו"..ורות היתה ענייה<BR>
וגיורת , לכך קורין רות בו ביום. )הלבוש ע"פ "המועדים בהלכה"<BR>
לרב זוין(</P>
<P ALIGN="RIGHT">
"ישלם ה' פעלך ותהי משכורתך שלמה מעם ה' אשר  באת  לחסות תחת<BR>
כנפיו"...בא וראה כמה גדול כחן של צדיקים וכמה גדול כחה של צדקה<BR>
וכמה גדול כחן של  גומלי  חסדים, שאין חסין לא בצל שחר ולא בצל<BR>
כנפי  ארץ  ולא  בצל  כנפי שמש ולא בצל כנפי חיות ולא  בצל <BR>
כנפי  כרובים  ולא  בצל  כנפי שרפים, אלא בצל  מי שאמר והיה<BR>
העולם, שנאמר )תהלים ל"ו( "מה יקר חסדך אלהים ובני אדם בצל<BR>
כנפיך יחסיון. )רות רבה פרשה ה(</P>
<P ALIGN="RIGHT">
הרבה  הקב"ה  אוהב  את  הגרים -  למה  הדבר  דומה?  למלך <BR>
שהיתה  לו  צאן  והיתה יוצאת בשדה ונכנסת  בערב,  כן בכל יום.<BR>
פעם אחד נכנס צבי אחד עם הצאן,  הלך  לו  אצל  העזים  היה  רועה<BR>
עמהם, נכנסה הצאן  לדיר,  נכנס  עמהם.  יצאת  לרעות,  יצא <BR>
עמהם. אמרו  למלך: הצבי הזה נלוה עם הצאן והוא רועה עמהם, כל <BR>
יום  ויום יוצא עמהם ונכנס עמהם. היה המלך אוהבו  בזמן שהוא<BR>
יוצא לשדה היה מפקיד רועה יפה לרצונו  לא  יכה  אדם  אותו <BR>
הזהרו בו ואף כשהוא נכנס עם  הצאן,  היה  אומר  להם:  תנו  לו <BR>
וישתה והיה אוהבו  הרבה.  אמרו  לו:  מרי, כמה תישים יש לך, כמה<BR>
כבשים  יש  לך,  כמה  גדיים יש לך, ואין את מזהירנו ועל הצבי <BR>
הזה?  בכל יום ויום את מצוינו? אמר להם המלך: הצאן  רוצה  ולא <BR>
רוצה, כך היא דרכה לרעות בשדה כל היום  ולערב  לבא  לישן  בתוך <BR>
הדיר,  הצביים  במדבר  הם  ישנים,  אין  דרכם  ליכנס  לישוב <BR>
בני  אדם לא נחזיק  טובה  לזה שהניח כל המדבר הרחב הגדול במקום<BR>
כל  החיות  ובא  ועמד  בחצר?  כך אין אנו צריכין להחזיק  טובה <BR>
לגר שהניח משפחתו ובית אביו והניח אומתו  וכל  אומות העולם  ובא<BR>
 לו  אצלנו?!  לכן,  הרבה  עליו  שמירה  שהזהיר  את ישראל<BR>
שישמרו עצמם מהם שלא יזיקו  להם וכה"א "ואהבתם את הגר וגר לא<BR>
תונה וגו'" . )במדבר רבה פרשה ח(</P>
<P ALIGN="RIGHT"><HR>
</P>
<h3 ALIGN="RIGHT">
"מאי תיקון"?</h3>
<P ALIGN="RIGHT">
מקורו של  "תיקון ליל שבועות" מוזכר בזוהר במספר מקומות, וזו<BR>
לשון הזוהר )ח, א( )בתרגומו של י. תשבי(:</P>
<P ALIGN="RIGHT">
"רבי שמעון היה יושב ועוסק בתורה בלילה, שהכלה מתחברת עם בעלה,<BR>
ששנינו: כל החברים של בני היכל הכלה צריכים באותו לילה, שהכלה<BR>
מזומנת להיות למחרת היום בתוך החופה עם בעלה, להיות עמה כל אותו<BR>
לילה ולשמוח עמה בתיקוניה שהיא נתקנת...משום שאלו הם תיקוניה<BR>
ותכשיטיה."</P>
<P ALIGN="RIGHT">
כמו-כן, בזוהר אמור )צ"ה, א(:</P>
<P ALIGN="RIGHT">
"חסידים הקדמונים לא היו ישנים באותו לילה והיו לומדים תורה" </P>
<P ALIGN="RIGHT">
ה"מגן אברהם" נותן נימוק מעניין למנהג זה, שהשתרש ברוב קהילות<BR>
ישראל:</P>
<P ALIGN="RIGHT">
"לפי שישראל היו ישנים כל הלילה והוצרך הקב"ה להעיר אותם,<BR>
כדאיתא במדרש, לכן אנו צריכים לתקן זה".</P>
<P ALIGN="RIGHT">
מחד גיסא, קשה להאמין שדווקא ברגע הגדול ביותר בתולדות עמנו,<BR>
"נרדם" העם ולא הגיע בזמן לאירוע הרוחני המשמעותי ביותר<BR>
בתולדותיו , אך אם נתייחס ל"שינה" זו לא כפשוטה, ייתכן שנוכל<BR>
לגלות בדבריו אלו של ה"מגן אברהם", המבוססים על המדרש, רעיון<BR>
עמוק מני ים.</P>
<P ALIGN="RIGHT">
פרשנים רבים הביעו תמיהה על שזמן קצר אחרי ההתגלות הגדולה<BR>
במעמד הר סיני, עבדו בני ישראל את העגל.</P>
<P ALIGN="RIGHT">
ייתכן שדבריו החדים של הרבי מקוצק שהובאו לעיל על הפסוק "וירא<BR>
העם וינועו ויעמדו מרחוק" - "אפשר לראות ולנוע, ואף על פי כן -<BR>
לעמוד מרחוק" עשויים להסביר את הפער בין ההזדמנות המוצעת לאדם<BR>
או לעם, לבין החמצתו הטראגית את אותה הזדמנות.</P>
<P ALIGN="RIGHT">
מדרש זה מבטא את אותה החמצה טראגית.</P>
<P ALIGN="RIGHT">
מאידך גיסא, לצד ההחמצה, קיימת האפשרות לתקן, בכל יום ויום,<BR>
בכל שנה ושנה, את הפספוס של ההזדמנות הגדולה.</P>
<P ALIGN="RIGHT">
רעיון התיקון עומד בעצם ביסודה של התשובה, המאפשרת לאדם לתקן<BR>
את דרכיו ולהשתנות, אבל, דומני שמשמעות התיקון כפי שביטא אותה<BR>
ה"מגן אברהם" בעקבות המדרש עשויה ללמד אותנו דבר נוסף: התורה<BR>
ניתנה לנו בהתגלות שמימית , אך, כפי שמציינת הגמרא , הכפייה "הר<BR>
כגיגית" אינה עשויה להבטיח את קיומה ואף אינה מחייבת אותנו.<BR>
קיומה של התורה מותנית בכך שמידי יום ומידי שנה, נהיה ערים<BR>
לצורך בתיקון. ההזדמנות שניתנה לנו - גדולה ומשמעותית ככל שתהיה<BR>
-  אינה מבטיחה דבר, אם איננו מכוונים לתיקון.</P>
<P ALIGN="RIGHT">
ונראה ש"תיקון עולם במלכות שדי" איננו מושג ערטילאי בימינו<BR>
ובחברתינו; גם דורנו זכה להזדמנויות גדולות ונשגבות )הרב<BR>
סולוביצ'יק זצ"ל מתייחס להזדמנויות אלו במסתו "קול דודי דופק"(<BR>
ולא מכבר, בימי הספירה, המכינים אותנו לחג השבועות, התווספו<BR>
ללוח העברי המתחדש שני מועדים המציינים את עצמאותנו המדינית ואת<BR>
איחודם של  שני חלקי העיר ירושלים  בעקבות מלחמת ששת הימים.</P>
<P ALIGN="RIGHT">
ייתכן ואיננו מודעים די הצורך לעובדה שהזדמנויות אלו כשלעצמן<BR>
אינן מביאות גאולה לעולם. לעתים קיימת אפילו תחושה שאנחנו<BR>
עלולים, חלילה, להחמיץ אותן.</P>
<P ALIGN="RIGHT">
אך, אם לא נשקע בתרדמה של אדישות , נזכור את גילויי האלימות<BR>
הקשים בין איש לאישתו, בין אדם לחברו, את הפערים בחברה, את היחס<BR>
המחפיר לעובדים הזרים, את המחיר המוסרי הכבד הנגבה מאתנו על ידי<BR>
השליטה בעם אחר, נוכל להתחיל, כל אחד במקומו, במלאכת התיקון.</P>
<P ALIGN="RIGHT">
<I><FONT SIZE="-1"> פנחס לייזר- עורך</FONT></I></P>








<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

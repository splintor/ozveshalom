<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayishlach</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  וישלח </FONT><BR>
<FONT SIZE="3" COLOR="navy">גליון מס' 58 תשנ"ט</FONT>

 </p>

<P ALIGN="right">  'וירץ עשו לקראתו וישקהו": אל תהי קורא 'וישקהו"<BR>
אלא  'וינשכהו'. <br>
<FONT SIZE="-1"> (פרקי דרבי אליעזר פרק לו)</FONT></P>

<P ALIGN="right">
"וישקהו" - נקוד. יכול שהיתה נשיקה של אהבה? רבי  <BR>
שמעון בן אלעזר אומר: והלוא כל מעשיו של עשו בתחילה<BR>
<FONT SIZE="-1">('אבות דרבי נתן נוסח ב)</FONT></P>

<h4 ALIGN="right">
"וירץ עשו&hellip; ויחבקהו&hellip; וישקהו ויבכו": האם אפשר     <br>
להאמין לו?                                      </h4>

<P ALIGN="right">
מלת "ויבכו" היא עד נאמן לכך, שלפנינו התגלותו של <BR>
רגש אנושי טהור. יכול אדם אמנם לנשק ולבו בל עמו, <BR>
אולם דמעות המתפרצות ברגעים כאלה חזקה שהן יוצאות <BR>
מעומק הלב; הנשיקה הזאת והדמעות הללו מגלות לנו, כי<BR>
גם עשו הוא מזרע אברהם אבינו, ואינו רק צייד פרוע,<BR>
כי איך יכול היה להגיע לדרגת שליט בהתפתחות       <BR>
האנושית?! החרב לבדה, הכוח הגשמי גרידא לא יכשירו <BR>
את האדם לכך.                                    <br>
)מתוך פירוש הרש"ר הירש על התורה(                </P>

<P ALIGN="right">
"ויבכו" &ndash; שניהם בכו. בא ללמד שגם יעקב נתעוררה   <BR>
עליו לשעה זו אהבה לעשו. וכן לדורות: בשעה שזרע עשו<BR>
מתעוררים ברוח טהרה להכיר את זרע ישראל ומעלתם, אז<BR>
גם אנחנו מתעוררים להכיר את עשו, כי אחינו הוא.   <BR>
וכמו שרבי היה אוהב אמיתי לאנטונינוס &ndash; וכן הרבה. <br>
<FONT SIZE="-1">        (מתוך פירוש "העמק דבר" לנצי"ב מוולוז'ין)</FONT></P>


<P ALIGN="right"><hr></P>

<h2 ALIGN="right">?סיפור דינה או סיפור הטבח</h2>
<h3 ALIGN="right">דוד מלמד</h3>

<P ALIGN="right">
בפרשת "וישלח" מצוי סיפורה של דינה בת יעקב, סיפור<BR>
קצר, חריף וטעון, הנושא בחובו סימני-שאלה רבים    <BR>
שאינם באים על פתרונם.                           </P>
<P ALIGN="right">
דמותה של דינה ניתנת להערכות שונות. האם היתה     <BR>
קורבן תמים של אונס ברוטלי, או דמות מפוקפקת שהמיטה<BR>
על עצמה את התלאה? האם היתה נערה תמימה מבית-יעקב <BR>
)תרתי משמע( שירדה לשכם "לראות בבנות הארץ" ולערוך<BR>
שם קניות בגלל המחירים הזולים, או שמא היתה נערה  <BR>
מופקרת שיצאה להתרועע עם צעירי החיווים בכיכר העיר?</P>
<P ALIGN="right">
רש"י חורץ את דעתו חד-משמעית )"יצאנית הייתה"(    <BR>
וכורך באמצעותה תווית לא-מחמיאה גם על לאה אימה,  <BR>
עד כדי קביעה שהאמרה "כאימה &ndash;כביתה" מקורה בשתיהן.</P>
<P ALIGN="right">
מי שירצה יוכל לראות את ראשיתו של הסיפור לא בפרק <BR>
ל"ד בו הוא מסופר, אלא בסופו של הפרק הקודם )ל"ג, <BR>
י"ח(: "ויבוא יעקב שלם עיר שכם אשר בארץ כנען בבואו<BR>
מפדן ארם ויחן את פני העיר". אולי המאחז שהקים יעקב<BR>
במבואות שכם, בלב אוכלוסייה זרה ועוינת, הוא שפתח <BR>
את הפתח לחיכוך, לאונס ולטבח הקשה שבא בעקבותיו?  </P>
<P ALIGN="right">
ואגב, לשכם יצא שם רע כבר לפני  שנים רבות. הגמרא <BR>
אומרת עליה במסכת סנהדרין )קב.(: "תנא משום ר'    <BR>
יוסי: מקום מזומן לפורענות: בשכם עינו את דינה,   <BR>
בשכם מכרו אחיו את יוסף, בשכם נחלקה מלכות בית    <BR>
דוד".                                           </P>
<P ALIGN="right">
גם סופה של דינה נשאר בגדר התמיהות שמעורר סיפור  <BR>
זה. איננו יודעים מה עלה בגורלה, והדבר נותר פתוח <BR>
לדמיון או לאגדה. האם מתה, התאבדה, הרתה, או המשיכה<BR>
בשגרת חייה? התורה אינה מאירה את עינינו בנושא.   <BR>
האגדות המדרשיות מנסות להשלים את החסר בגרסאות    <BR>
שונות: לפי אגדה אחת נישאה לשמעון וילדה לו את    <BR>
"שאול בן הכנענית", לפי אגדה שניה נישאה לאיוב,   <BR>
ולפי אגדה שלישית הרתה לשכם וילדה את אסנת, אשתו של<BR>
יוסף ואמם של אפרים ומנשה.                       </P>
<P ALIGN="right">
אולם דומה כי עיקר משקלו של הסיפור יוצא מתחום    <BR>
אירוע האונס, וכפי שקורה לעתים קרובות, בא אירוע  <BR>
אחר ותופס את מרכז ההתעניינות. במקרה שלפנינו, הטבח<BR>
שביצעו שמעון ולוי, אחי דינה, בבני שכם, הוא שנחקק<BR>
בתודעה ההיסטורית ועורר את מרבית הפרשנויות.      </P>
<P ALIGN="right">
הטבח האכזרי מעמיד זו מול זו את שתי הגישות       <BR>
המנוגדות המתגלגלות בצורות שונות עד היום: הבלגה או<BR>
תגובה, איפוק או מהלומה חסרת-הבחנה. יעקב מבטא את <BR>
הקו המתון, השקול והמציאותי :"עכרתם אותי להבאישני<BR>
ביושב הארץ בכנעני ובפריזי ואני מתי מספר ונאספו  <BR>
עלי והכוני ונשמדתי אני וביתי" )ל"ד, ל'(. ומול   <BR>
טיעונו הענייני של יעקב משמיעים שמעון ולוי תגובה <BR>
אופיינית לקו הנגדי, תגובה קצרה, פלאקאטית, שאינה <BR>
עונה לטיעוניו של יעקב והמנוסחת בצורת שאלה רטורית:<BR>
"הכזונה יעשה את אחותנו?!" )ל"ד, ל"א(.           </P>
<P ALIGN="right">
השאלה הנוקבת היא האם היתה הצדקה לטבח בעיר שלימה,<BR>
אנשים, נשים וטף? היש הצדקה לטבח רק משום שהוא בא <BR>
כתגמול על הפשע שנעשה בבתו של יעקב?              </P>
<P ALIGN="right">
השאלות הן גם על שמעון ולוי וגם על התנהגותו      <BR>
ותגובתו של יעקב. אם יעקב לא הצדיק את המעשה, מדוע<BR>
הסכים לו? מדוע לא מוזכרת התנגדות מצדו בעת       <BR>
המשא-ומתן עם שכם ותכנון המזימה? וזאת אע"פ שניתן <BR>
לטעון כי שכם וחמור לא החזירו את דינה באותה עת   <BR>
לבית אביה  ועדיין היתה שבויה בידיהם )שהרי בסוף  <BR>
הפרק נאמר "ויקחו את דינה מבית שכם"(.            </P>
<P ALIGN="right">
 חלק מפרשני המקרא, כמו אברבנאל, בעל "אור החיים" <BR>
ור' יצחק עראמה בעל העקדה, מצדיקים את מעשה שמעון <BR>
ולוי, ואחרים מתייחסים למעשה מזוויות-ראייה שונות.<BR>
הרמב"ם, למשל, בהלכות מלכים ט', י"ד, מצדיק את הטבח<BR>
שנעשה לא רק בשכם האיש אלא באנשי העיר כולה בכך   <BR>
ש"הם ראו וידעו ולא דנוהו".                      </P>
<P ALIGN="right">
הרמב"ן אומר: "וזאת היתה עצת כל האחים וברשות     <BR>
אביהם &ndash; אבל שמעון ולוי רצו להינקם מהם&hellip; בחרב נוקמת<BR>
והרגו המלך וכל אנשי עירו, כי עבדיו המה וסרים אל <BR>
משמעתו ואין הברית אשר נימולו נחשב בעיניהם למאומה<BR>
כי היה להחניף לאדוניהם. ויעקב אמר להם בכאן )בפרשת<BR>
"וישלח"( כי הביאוהו בסכנה&hellip; ושם )בפרשת "ויחי"( ארר<BR>
אפם, כי עשו חמס לאנשי העיר&hellip; והרגו אותם חינם, כי <BR>
לא הרעו להם כלל".                               </P>
<P ALIGN="right">
לדעתו, יעקב כעס רק אחרי המעשה על חילול השם ועל  <BR>
עצם העוול שבהריגת אנשי עיר שלימה, ומשום שלא ידע <BR>
כי בניו מתכננים לבצע את הטבח. הוא סבור כי אין   <BR>
צורך לנמק את סיבת הריגתם של אנשי שכם &ndash; הם היו   <BR>
חייבים מיתה על שעבדו עבודה זרה והתבוססו במעשי   <BR>
תועבה.                                          </P>
<P ALIGN="right">
פרשנים אחרים סבורים שכעסו של יעקב יצא על-כך     <BR>
שהרגו לא רק את עושי התועבה אלא בצעו ענישה       <BR>
קולקטיבית ללא הבחנה. או כפי שאומרת נחמה ליבוביץ:<BR>
"אם כן לא עלתה על דעת יעקב ולא על דעת בניו &ndash; חוץ<BR>
משמעון ולוי &ndash; לעשות טבח בעיר כולה ולהינקם בהם,  <BR>
אלא כל כוונתם היתה להציל את דינה מיד מעניה      <BR>
ושוביה. ומה שנעשה אחר-כן &ndash; על דעת שמעון ולוי בלבד<BR>
נעשה".                                          </P>
<P ALIGN="right">
           גם בעל "עקדת יצחק" וגם ר' שמשון רפאל <BR>
הירש מתייחסים לנושא כל-אחד בדרכו. הראשון סבור   <BR>
שהצטברות מידה גדולה של קנאות בלב אנשים עלולה    <BR>
לגרום נזק רב, אך מידה קטנה של קנאות באש-קודש היא<BR>
טובה ליחיד ולציבור. לעומתו, רש"ר הירש רואה בקנאות<BR>
גורם שלילי כשהאומה חזקה, בת-חורין ויושבת על     <BR>
אדמתה, אך היא מהווה גורם חיובי כשהאומה מפוזרת   <BR>
בגלות ונתונה בעול זרים, שאז היא נותנת לאומה כח  <BR>
והעזה.                                          </P>
<P ALIGN="right">
השאלה העיקרית לענייננו לגבי תגובתו של יעקב היא  <BR>
האם ביקורתו נבעה גם ממניעים מוסריים של התנגדות  <BR>
לעצם הטבח, או רק מתוך חשש מעשי מתגובת-נגד העלולה<BR>
להמיט אסון עליו ועל מחנהו.                      </P>
<P ALIGN="right">
מסתבר שהתשובה נעוצה, כנראה, בפרשה אחרת, פרשת    <BR>
"ויחי". יעקב שמר את תגובתו הקשה עד אחרית ימיו.  <BR>
הוא לא רק פזר את שמעון ולוי בין השבטים אלא גם סרב<BR>
לסלוח להם עד יומו האחרון על מרחץ-הדמים. עשרות   <BR>
שנים לאחר המעשה, בשבתו במצרים בצלו של משנה למלך,<BR>
כששום אימה מעם זר אינה שורה עליו, הוא נוקט בצעד <BR>
קיצוני בחריפותו ומקלל את שני בניו, מבצעי הטבח,  <BR>
בקללה קשה ביותר: "ארור אפם כי עז ועברתם כי קשתה"<BR>
)בראשית מ"ט, ז'( &ndash; וזאת אע"פ שכבר ידע בבירור כי <BR>
חששותיו בעבר ממעשי-נקם נגדיים &ndash; לא התאמתו. מכאן <BR>
שהאלמנט המוסרי לא היה רחוק כלל-וכלל מהשקפת-עולמו<BR>
של יעקב.                                        </P>
<P ALIGN="right">
וניתן גם לראות את הנושא הכאוב מזווית מחויכת-קמעה<BR>
בדבריו של ר' יונתן איבשיץ, כפי שהם מובאים בספרו <BR>
של ב. יאושזון "מאוצרנו הישן": "מפני מה היו צריכים<BR>
בני יעקב לנקום באנשי שכם בדרך מרמה ולהשיא להם את<BR>
העצה שיימולו? וכי לא היה לאל ידם של בני יעקב    <BR>
הגיבורים לגבור עליהם אף בלא שהיו נימולים? התשובה<BR>
היא: אילו הרגו את אנשי שכם שאינם נימולים, היה קם<BR>
רעש בעולם, סערה של מחאות, לא כן, כשאנשי שכם     <BR>
נימולו ונודעו כיהודים, שאז היו בני יעקב בטוחים, <BR>
שלא יאונה להם כל רע: על רציחת יהודים לא תבוא    <BR>
בעולם תגובה כלשהי"                              </P>
<P ALIGN="right"><FONT SIZE="-1">
דוד מלמד פרסם ספרי פרוזה וספר על ראשית העיתונות <BR>
העברית.                                         </FONT></P>

<P ALIGN="right"><hr></P>

<h4 ALIGN="right">
"ויירא יעקב מאד ויצר לו" : אין מנצחים במלחמה.   </h4>
<P ALIGN="right">
'ויירא  יעקב  מאד ויצר לו': אמר ר' יהודה ברבי   <BR>
עילאי:  לא  היא  יראה  לא היא צרה, אלא 'ויירא'  <BR>
שלא יהרוג,  'ויצר  לו'  שלא  יהרג. אמר אם הוא   <BR>
מתגבר עלי, הורגני  ואם  אני  מתגבר  עליו,  אני  <BR>
הורגו הדא הוא )זהו פירוש הביטוי הכפול( 'ויירא'  <BR>
שלא  יהרוג, 'ויצר לו' שלא יהרג.                 <br>

)מדרש רבה בראשית פרשה עו(                       </P>


<P ALIGN="right"><hr>
</P>
<h4 ALIGN="right">
"בכל יום יהיו בעיניך כחדשים" &ndash; מזכרונותיו של    <BR>
פרופ' יוסף ולק                                  </h4>
<P ALIGN="right">
מסוגר ומסתגר, פורש מציבור הנערים והנערות, פגיע  <BR>
ופוגע &ndash; כזה היה שמעון בן ה17- מבני              <BR>
חברת-הנוער-הדתי הראשונה שהדרכתי. לא פעם שמענו   <BR>
אותו מתפרץ כלפי חבר, מתגרה בו: "אהרוג אותך".    <BR>
ניסיתי לעמוד על שורש קדרותו התמידית ולא עלה בידי.<BR>
גם העובדה, שעל שולחנו ניצבת תמונת אביו בלבד     <BR>
התמיהה אותי. היה זה דיוקנו של יהודי בעל זקן עבות,<BR>
ומבט עיניו &ndash; חמור עד להבעית.                    </P>
<P ALIGN="right">
עד שערב אחד הצלחתי לגלגל אתו שיחה על בית הוריו. <BR>
אז נודע לי לראשונה, שאמו מיתה בחבלי לידתו. "בצאתי<BR>
לעולם רצחתי אותה. מוטב היה לי ולאבי, שלא הייתי  <BR>
נולד, כן", הוסיף להסביר, "אבא הטיח בי לא פעם את <BR>
אשמתי זו: "בגללך אבדה לי אשתי". והוא &ndash; הרי אוהב <BR>
את אביו ומכבדו. איך ישא את פניו אליו ואיך ישא את<BR>
חטאו בקרב לבו?                                  </P>
<P ALIGN="right">
הדברים זעזעו אותי. לנגד עיני עמדה דמות האב      <BR>
המתאבל והמיואש, שאשתו אבדה לו ללא עת ואסונו הופך<BR>
עליו את עולמו. ולעומתו הבן, פרי בטנה, המזכיר לו <BR>
יום יום, שעה שעה את אשת נעוריו, שמתה עליו       <BR>
בדמי-ימיה. ישבתי נדהם. עם שידעתי עתה את סוד     <BR>
קדרותו של הנער היושב לפני, לא ידעתי במה לסייעו. <BR>
נפרדתי ממנו בשתיקה.                             </P>
<P ALIGN="right">
היה זה בשעת עבודה בשדה דווקא, כאשר עלה פתאום על <BR>
לבי סיפור לידתו של בנימין. "ויהי בהקשתה בלדתה,  <BR>
ותאמר לה המילדת: אל תיראי כי גם זה לך בן. ויהי  <BR>
בצאת נפשה כי מתה, ותקרא שמו בן-אוני ואביו קרא לו<BR>
בנימין." פעמים רבות קראתי את הדברים מבלי להתעכב <BR>
עליהם. עתה עברתי עליהם שוב ושוב, שמא אמצא בהם   <BR>
תרופה לנפשו הפצועה של הנער. האין במעשה זה של    <BR>
אבינו  יעקב  מופת ודוגמה לדורות הבאים? פניתי אל <BR>
הרמב"ן, שכל מעשי האבות "סימן לבנים הם " בעיניו. <BR>
קראתי: "והנכון בעיני כי אמו קראתו בן-אוני ורצתה <BR>
לומר בן אבלי&hellip;ואביו עשה מן אוני, כוחי&hellip;ולכן קרא   <BR>
אותו בנימין, כי הימין בו הגבורה וההצלחה. רצה    <BR>
להיות קורא אותו בשם שקראתו אמו&hellip;והנה תרגם אותו גם<BR>
לטובה".                                         </P>
<P ALIGN="right">
וכאשר נפגשתי עם שמעון שנית בערב אותו יום, ידעתי <BR>
מה להשיב לנער על ספקותיו ובמה להפיג את רגש האשמה<BR>
הרודף אותו. הזכרתי לו את הפסוקים הידועים והוספתי<BR>
עליהם את דברי הרמב"ן. אחר-כך אמרתי לו: "יעקב    <BR>
אבינו ידע את שעתיד להתחולל בנפש בנו, כאשר ייוודע<BR>
לו על מות אמו בשעת לידתו. ביקש להסיר כל אשמה. כבש<BR>
את כאב לבו ושינה את שם בנו כדי להשכיח מעצמו וממנו<BR>
את מיתת רחל אשתו. אמנם, חייב אתה בכבוד אביך, אך <BR>
כאן אביך שגה".                                  </P>
<P ALIGN="right">
הסתכלתי בו; האם הבין לדברי הכתוב? האם ירד לסוף  <BR>
דעתי? האם השתכנע? לא הצלחתי לעמוד על תגובתו. שוב<BR>
נפרדנו בשתיקה. אך למחרת היום ניכר בו שינוי מה.  <BR>
בפעם הראשונה ראיתיו מחייך קמעה  ובפניו נשתקפה   <BR>
תחילת ארגעה.                                    </P>
<P ALIGN="right"><FONT SIZE="-1">ספרו של פרופ' יוסף ולק "כיום אתמול", יצא לאור)<BR>
בהוצאת ששר ירושלים. זכרון זה, מתוך ספרו של פרופ'<BR>
ולק, ממייסדי "עוז-ושלום", נמסר לנו באדיבות      <BR>
המחבר.(                                         </FONT></P>
<P ALIGN="right">&nbsp;
</P>
<P ALIGN="right">&nbsp;
</P>











<P ALIGN="center">

</P>

</body></html>

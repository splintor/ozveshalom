<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת נשא</FONT><BR>
<FONT SIZE="3" COLOR="navy">גליון מס' 189 תשס"א</FONT><BR>

 </p>


<P ALIGN="RIGHT">
<B><FONT SIZE="+1">(וכפר עליו מאשר חטא על הנפש )במדבר ו, יא</FONT></B></P>
<P ALIGN="RIGHT">
<B>מאשר חטא על הנפש": שלא נזהר מטומאת המת, רבי אלעזר הקפר" <BR>
אומר שציער עצמו מן היין. )רש"י שם, שם(</B></P>
<P ALIGN="RIGHT">
</P>
<h3 ALIGN="RIGHT">
מה בין סגפנות לקדושה?</h3>
<P ALIGN="RIGHT">
שמא  יאמר  אדם  הואיל  והקנאה  והתאוה והכבוד וכיוצא  בהם <BR>
דרך  רעה  הן  ומוציאין  את האדם מן העולם,  אפרוש  מהן ביותר<BR>
ואתרחק לצד האחרון, עד שלא  יאכל  בשר  ולא  ישתה יין ולא ישא<BR>
אשה ולא ישב  בדירה  נאה  ולא  ילבש מלבוש נאה אלא השק והצמר <BR>
הקשה  וכיוצא בהן, כגון כהני העובדי כוכבים, גם  זה  דרך רעה<BR>
היא ואסור לילך בה. המהלך בדרך זו נקרא חוטא, שהרי הוא אומר<BR>
בנזיר "וכפר עליו מאשר חטא  על  הנפש" -  אמרו  חכמים:  ומה  אם<BR>
 נזיר שלא פירש  אלא מן היין  צריך כפרה, המונע עצמו מכל דבר<BR>
ודבר  על  אחת  כמה  וכמה?!  לפיכך  צוו חכמים שלא ימנע אדם<BR>
עצמו אלא מדברים שמנעתו התורה בלבד, ולא  יהא  אוסר  עצמו <BR>
בנדרים ובשבועות על דברים המותרים.  כך  אמרו  חכמים:  לא  דייך<BR>
 מה  שאסרה תורה,  אלא  שאתה  אוסר עליך דברים אחרים. ובכלל הזה<BR>
 אלו  שמתענין  תמיד  אינן  בדרך  טובה, ואסרו חכמים   שיהא <BR>
אדם  מסגף  עצמו  בתענית.  ועל  כל הדברים  האלו וכיוצא בהן צוה<BR>
שלמה ואמר "אל תהי צדיק הרבה ואל תתחכם יותר למה תשומם".</P>
<P ALIGN="RIGHT">
)משנה תורה לרמב"ם הלכות דעות ג, א(</P>
<P ALIGN="RIGHT"><HR>
   </P>
<h2 ALIGN="RIGHT">
"נפטרו זקני ירושלים והלכו להן"</h2>
<h3 ALIGN="RIGHT">
חיים ויצמן</h3>
<P ALIGN="RIGHT">
<I>יב( דבר אל בני ישראל ואמרת אלהם איש איש כי תשטה אשתו ומעלה)<BR>
<BR<בו מעל.
)יג( ושכב איש אתה שכבת זרע ונעלם מעיני אישה ונסתרה והיא<BR>
נטמאה ועד אין בה והוא לא נתפשה.<BR>
)יד( ועבר עליו רוח קנאה וקנא את אשתו והיא נטמאה או עבר עליו<BR>
רוח קנאה וקנא את אשתו והיא לא נטמה. </I><BR>
<FONT SIZE="-1"> (במדבר פרק ה; י"ב-י"ד)</FONT></P>
<P ALIGN="RIGHT">
במרכזה של סוגיית האישה הסוטה בפרשת נשא, עומד  לכאורה ניסיון<BR>
להוכיח אמת בעזרת גילוי משמים.</P>
<P ALIGN="RIGHT">
קיים חשד חמור נגד אישה אך האמת אינה ידועה, ובדיקת המים המרים<BR>
מוצגת כטקס מאגי המגלה אמת לא ידועה, כדי שהצדק ייראה וייעשה.<BR>
אך, בדיקה קרובה יותר של הטקסט בתורה מראה שאי-הבהירות "נדבקת"<BR>
לא רק למעשי האישה, אלא גם לתהליך בדיקת האמת. מסתבר שהסיוע<BR>
המיוחל מהעולמות העליונים אינו יעיל.</P>
<P ALIGN="RIGHT">
במשנה  סוטה, אי-הבהירות עצמה הופכת  לנושא העיקרי. המסכת היא<BR>
יצירה ספרותית מתוכננת היטב. היא פותחת באיש המקנא לאישתו על פי<BR>
עדים על "סתירתה" עם גבר אחר ומסתיימת ב"זקני אותה עיר" הנמנעים<BR>
מלערוף עגלה מפאת סתירה בין העדים. </P>
<P ALIGN="RIGHT">
בעל המשנה מתבסס קודם כל על טקסט בתורה המתנדנד בין עמדות או<BR>
נקודות ראייה שונות לגבי האישה החשודה. הפסוק הראשון )במדבר ה<BR>
י"ב( מתייחס למצב שהוא לכאורה וודאי ואפילו בלתי-נמנע: "איש איש<BR>
כי תשטה אשתו ומעלה בו מעל." "שטיית" האישה היא עובדה קיימת<BR>
ונפוצה העשויה לקרות לכאורה בכל משפחה בישראל. הפסוק הבא אחריו<BR>
ממשיך בכיוון זה, אך מגדיר את הבעיה. האישה אכן מעלה בבעלה אך<BR>
הצליחה לעשות זאת בסתר  - "ועד אין בה." העובדה שהאישה נאפה<BR>
בבעלה אינה מוטלת בספק. הבעיה היא טכנית  - מחסור בעדים היכולים<BR>
להביא להרשעת האישה בבית-הדין.</P>
<P ALIGN="RIGHT">
פסוק י"ד מוסיף יסוד חדש למצב. אם לפני-כן הבעיה הייתה<BR>
טכנית-משפטית - איך לעשות צדק במצב שיודעים שאישה עברה עבירה<BR>
חמורה אך אין דרך להוכיח זאת - הבעיה עכשיו היא רגשית. ולא זו<BR>
בלבד, אלא שבפסוק י"ד הבעיה איננה של האישה או של מערכת המשפט,<BR>
אלא של הבעל. הבעל מקנא באישתו. זאת העובדה הידועה והבטוחה. האם<BR>
החשד של הבעל מבוסס על מעשה שהאישה באמת עשתה, או רק  על מעשה<BR>
שהגבר הקנאי מדמה שהיא עשתה? הפסוקים הראשונים מכוונים להוכחת<BR>
אשמת האישה. האחרון מכוון ליישוב דעתו של בעלה.</P>
<P ALIGN="RIGHT">
לכן הטקס, שדיניו מתוארים בהמשך, משתמע לשתי פנים. לא ברור אם<BR>
הוא אמור לגלות את האמת על האישה ולספק מין הוכחה מחוץ לכותלי<BR>
בית-הדין. ייתכן  שההפך הוא נכון -   אולי הטקס מיועד בעצם<BR>
לטהר אישה שבעלה מקנא בה על לא עוול בכפה.</P>
<P ALIGN="RIGHT">
מסכת סוטה מונה תשעה פרקים.  החלק השני של פרק ט' -- משניות<BR>
ט-ט"ו - הוא שונה גם בתוכנו וגם בנימתו משאר  חלקי המסכת.<BR>
תחושתי החזקה היא שהמבנה הספרותי המתחיל בפרק א' בא לסיומו בפרק<BR>
ט' משנה ח'.</P>
<P ALIGN="RIGHT">
לאור הנחה זו ברצוני לעיין בתחילת המסכת ובסופה כדי להבין את<BR>
התייחסותו של בעל המשנה למצוות הסוטה.</P>
<P ALIGN="RIGHT">
הדבר הראשון הבולט לעין בקריאת פתיחת המסכת הוא שבעל המשנה<BR>
מתעלם מפסוקים י"ב-י"ג. האשמה הוודאית של האישה המשתמעת מפסוקים<BR>
אלה נעלמת מהמשנה. בתחילתה מורה לנו המשנה שהבעיה המרכזית<BR>
בסוגייה היא קנאת הגבר. </P>
<P ALIGN="RIGHT">
הדבר השני הבולט הוא שהבעיה של העדר עדים שונה בתורה ובמשנה.<BR>
התורה מצהירה שחסרים עדים ליחסים האינטימיים בין האישה והגבר<BR>
הזר. אך הדבר הראשון שהמשנה אומרת לנו הוא שדרושים עדים לקנאת<BR>
הבעל. במשנה, המצב הנפשי של הבעל - המצב של אי-ידיעת האמת<BR>
-מתבטא בתהליך פורמלי. בעל החושד ביחסים המתקיימים בין אישתו<BR>
לבין גבר אחר, חייב להזהיר את אישתו בפני עדים, הנקראים "עדי<BR>
קנאה", פן תתבודד עם הגבר האחר. אם וכאשר היא בכל זאת מבלה עם<BR>
הגבר הזר - "נכנסה עמו לבית הסתר ושהתה עמו כדי טמאה" - רק אז<BR>
רשאי הבעל לדרוש בדיקת המים המרים. אין לו "עדי טומאה" - עדים<BR>
לדבר קיום יחסי מין בין אישתו לגבר האחר. אבל הוא חייב גם להביא<BR>
עדים שהאישה והגבר הזר נמצאו במקום סתר לבדם. עדים אלה נקראים <BR>
"עדי סתירה" - מונח טעון ולא מקרי.</P>
<P ALIGN="RIGHT">
מה קורה אז? הבעל מביא את אישתו לבית-הדין "שבאותו המקום", ושם<BR>
"היו מעלין אותה לבית דין הגדול בירושלים." שם, בירושלים, היא<BR>
תעבור את בדיקת המים המרים.</P>
<P ALIGN="RIGHT">
לכאורה, על פי הכתוב בתורה, הבדיקה אמורה לספק את המידע החסר<BR>
ולהראות אם האישה נאפה או לא נאפה. על פי פתיחת המשנה, היינו<BR>
מצפים שטקס המים המרים יסלק את קנאתו של הבעל. על פני הדברים,<BR>
לאחר שהאישה עוברת את התהליך, דעתו של בעלה אמורה להתיישב. או<BR>
שהיא מוכחת כנואפת ובמקרה זה הוא מגרש אותה ללא כתובה, או<BR>
שהבדיקה מוכיחה שהיא זכאית וטהורה ושלא היה מקום לקנאתו.</P>
<P ALIGN="RIGHT">
אם כך קיווה הגבר, הקריאה בפרקים הבאים במשנה ודאי תאכזב אותו<BR>
קשות. שם הוא יגלה שני דברים: קודם כל, במצבים שונים ומשונים<BR>
האישה אינה יכולה לעבור את הבדיקה. שנית, גם כשהיא עוברת את<BR>
הבדיקה התוצאות אינן ברורות. המידע המיוחל אינו בר-השגה.</P>
<P ALIGN="RIGHT">
הגילוי המפתיע ביותר בא בפרק ג', משנה ד'; מיד אחרי תיאור<BR>
המחריד של מה שקורה לה אם מוכחת טומאתה )"פניה מוריקות ועיניה<BR>
בולטות והיא מתמלאת גידין"( באה הצהרה תמוהה: "אם יש לה זכות<BR>
היתה תולה לה." זאת אומרת, אישה בעלת זכויות ממצוות אחרות<BR>
שעשתה, תקבל שכר גם במקרה של ניאוף , כי התוצאה החמורה של בדיקת<BR>
מי המרים תופיע  רק לאחר שנה או יותר )"תולה לה"(.</P>
<P ALIGN="RIGHT">
משמעות הדבר הוא שבעל האישה שעברה את בדיקת המים המרים ויצאה<BR>
בשלום, בעצם אינו יודע בוודאות אם אישתו חייבת או זכאית. הוא<BR>
נשאר עדיין במצב של אי-וודאות, במצב של קנאה, בדומה למצב בו היה<BR>
שרוי לפני הבדיקה. הוא חוזר מירושלים לביתו ב-"אותו המקום"<BR>
ואינו יודע יותר ממה שידע כשיצא לדרכו.</P>
<P ALIGN="RIGHT">
נפנה עתה לסוף המשנה, פרק ט'. פרק זה אינו עוסק בפרשת סוטה,<BR>
אלא במצווה אחרת העוסקת במצב של אי-ידיעת אמת - מצוות העגלה<BR>
הערופה. גופה של אדם נמצאה מחוץ לתחומי הערים או הכפרים בסביבה,<BR>
ויש צורך להחליט איזה יישוב יקבל על עצמו את האחריות לרצח שקרה<BR>
בקרבתו. היישוב מקבל כפרה על אחריותו לפשע, על ידי עריפת עגלה<BR>
במקום הימצאותה של הגופה.</P>
<P ALIGN="RIGHT">
במקרה זה כיוון התנועה הוא הפוך מזה שבפרשת סוטה. אין אנשי<BR>
אותו המקום עולים לירושלים אלא "שלושה מבית דין הגדול שבירושלים<BR>
היו יוצאים" למקום הרצח. אנשי בית הדין הגדול מודדים את המרחק<BR>
בין מקום הרצח לבין היישובים הסמוכים וקובעים איזה יישוב הוא<BR>
הקרוב ביותר, ויישוב זה חייב לקיים טקס העגלה הערופה.</P>
<P ALIGN="RIGHT">
בדיקת המים המרים מתקיימת תחת השגחתם של הכוהנים ואנשי בית<BR>
הדין הגדול. אך במקרה של העגלה הערופה, אחרי שאנשי בית-הדין<BR>
הגדול קובעים את היישוב הקרוב, הם מסתלקים. "נפטרו זקני ירושלים<BR>
והלכו להן." הטקס מתנהל על ידי "זקני אותה העיר."  והפרק )כפי<BR>
שאני מגדיר אותו( מסתיים בעוד דיון על עדים שבו מהדהד הדיון<BR>
בתחילת המסכת: אם יש שני עדים הטוענים שהם ראו את הרצח ועוד עד<BR>
הטוען ששני העדים האלה לא ראו את הרצח, לא מקיימים טקס עגלה<BR>
ערופה.</P>
<P ALIGN="RIGHT">
לי נראה שבעל המשנה מנסה לנפץ את התקווה ואת הביטחון המשתמעים<BR>
מקריאה פשטנית של פרשת סוטה בתורה. בחיפוש אחרי צדק, אל לנו<BR>
להיתלות בנסים. אל נצפה שיהיה לנו מידע וודאי על מעשיהם של<BR>
אחרים, אפילו אלה הקרובים אלינו ביותר. אל נחשוב שנוכל לעלות<BR>
לירושלים  כדי למצוא את האמת ולסלק מעלינו את הקנאה, ואל נצפה<BR>
שאנשי ירושלים יבואו אלינו ויגלו לנו את האמת. בסופו של דבר,<BR>
נצטרך להתמודד  עם מצב שאנחנו לבדינו בשטח עם ע?גלה צעירה<BR>
מימיננו ועדים סותרים משמאלנו. "לא בשמים היא" עשיית הצדק, אלא<BR>
בפינו ,בלבבנו ובידינו, ואנו חייבים לרדוף אחר הצדק, גם בזמן<BR>
שהאמת חומקת מאתנו. </P>
<P ALIGN="RIGHT">
<I><FONT SIZE="-1">ברצוני להודות לחברי ללימוד -  צבי אריאל, בילי ויזל, דינה<BR>
קליין, ומשה קליין.</FONT></I></P>
<P ALIGN="RIGHT"><B><FONT SIZE="-1"><I>
חיים ויצמן הוא חבר קהילת ידידיה. </I></FONT></B></P>
<P ALIGN="RIGHT"><HR>
</P>
<h3 ALIGN="RIGHT">
מהנעשה בתנועה</h3>
<h4 ALIGN="RIGHT">
"מעט מן האור דוחה הרבה מן החושך"</h4>
<P ALIGN="RIGHT">
בכ"ד בניסן )17.04.01( התקיים במכון הרטמן בירושלים רב-שיח<BR>
בנושא: "להכיר בסבלו של האחר - צו דתי, אתגר פסיכולוגי"<BR>
בהשתתפות ד"ר דניאל ברום, פסיכולוג קליני, המנהל את המרכז<BR>
לטראומה שליד בית החולים הרצוג, ד"ר מוחמד חורני, ממכון שלום<BR>
הרטמן, ד"ר שפיק  מסאלחה, פסיכולוג קליני המלמד באוניברסיטת<BR>
תל-אביב והרב דוד רוזן, לשעבר הרב הראשי לאירלנד , מנהלו<BR>
הבינלאומי של המרכז הבינדתי של הוועד האמריקני-יהודי. פרופ'<BR>
אליס שלוי הנחתה את הערב.</P>
<P ALIGN="RIGHT">
אולם ההרצאות היה מלא עד אפס מקום והדוברים נגעו בהיבטים שונים<BR>
של הנושא.</P>
<P ALIGN="RIGHT">
הרב דוד רוזן סקר מקורות רבים מתקופות שונות, המדגישות את<BR>
עדיפות השלום על פני המלחמה ואת תשובותיהם של פוסקי הלכה<BR>
מהדורות האחרונים, כגון הרבנים עוזיאל , עמיאל ואונטרמן<BR>
שהתייחסו לגבולות הלגטימיים של שימוש בכוח גם בעת מלחמה.</P>
<P ALIGN="RIGHT">
ד"ר חורני התייחס למושג האחרות בתרבויות שונות וגם באיסלם,<BR>
והביא מובאות רבות מהקוראן המוכיחים שגם באיסלם קיים קול חזק<BR>
מאד של רדיפת שלום והתייחסות לאחר, מתוך עמדה של כבוד. הוא<BR>
הביע את המשאלה שנוכל להתייחס לסבלם של בני אדם באשר הם, ללא<BR>
הבדל גזע, דת  או לאום וסיפר על פעילויות חינוכיות שונות בהן<BR>
היה מעורב בקרב הציבור הערבי בישראל.</P>
<P ALIGN="RIGHT">
ד"ר דני ברום התייחס בעיקר לקשיים הפסיכולוגיים הקיימים אצל<BR>
כולנו, במידה זו או אחרת, המונעים מאתנו לעתים להתייחס לסבלו של<BR>
האחר, וזאת בעיקר כאשר קשה לנו להשתחרר מעמדה נרקיסית, הגורמת<BR>
לנו להתייחס לסבלנו ולחוויות טראומטיות שעברנו כאל דבר ייחודי<BR>
ובלעדי. הכרה בסבלם של אחרים דורשת, אם כן, מאמץ לא מבוטל<BR>
ואיננו דבר מובן מאליו באוכלוסיה החשופה לטראומות ולסבל.</P>
<P ALIGN="RIGHT">
ד"ר מסאלחה שיתף את הקהל, דרך חווייתו האישית כערבי ישראלי,<BR>
באירועים טראומטיים שעברו על ערביי ישראל מאז 1948. הוא הבחין<BR>
בכמה גורמים המקשים על יכולתנו להכיר באחר ושלעתים גורמים לנו<BR>
לעשות "דה-הומניזציה" לאחר ; אי היכולת הבסיסית לחוש אמפטיה,<BR>
הצורך לראות באחר את הרע ובעצמנו את הטוב והצודק, והחשש שהכרה<BR>
בזכויותיו של האחר חייבת לבוא על חשבון הכרה בזכויות עצמך<BR>
ותחושת הסולידריות עם קבוצת ההשתייכות שלך. לעומת גורמים אלו,<BR>
תיאר ד"ר מסאלחה שלושה גורמים העשויים להקל על ההכרה באחר והם;<BR>
סובלנות - קבלתו של האחר, למרות שלדעתי הוא טועה, פלורליזם - <BR>
קבלתו של האחר והכרה בערכו, גם אן אינני מסכים אתו, שיתוף או<BR>
רב-תרבותיות -  בנוסף לקבלת נוכחותו של האחר, קיימת הרגשה שהאחר<BR>
מעשיר את עולמנו ושבלעדיו היינו חסרים משהו</P>
<P ALIGN="RIGHT">
 קיומו של ערב מעין זה, במרחק קילומטרים ספורים מהמקום בו<BR>
יורים לשני הכיוונים, מאפשר לנו לקוות שביום מן הימים, אפילו אם<BR>
התהליך יהיה ארוך למדי, ייפסק מעגל הדמים, כי את המנגינה הזאת<BR>
אי אפשר להפסיק.</P>
<P ALIGN="RIGHT"><HR>
</P>
<P ALIGN="RIGHT">
חברנו  פרופ' אבי רביצקי, חתן פרס ישראל למחשבת ישראל, ממייסדי<BR>
עוז ושלום-נתיבות שלום ירצה בנושא: כבוד האדם במחשבה היהודית</P>
<P ALIGN="RIGHT">
ההרצאה תתקיים אי"ה ב יום ד, ט"ו בסיון )6.6.01( בשעה 20.15<BR>
באוניברסיטה העברית פרטים נוספים במשרד עוז ושלום-נתיבות שלום<BR>
</P>


<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Tetzave + Shabbat Zachor</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת תצוה </FONT><BR>
<FONT SIZE=+1 color="Navy">שבת זכור </FONT><BR>
<FONT SIZE=+1 color="Navy">פורים </FONT><BR>
<FONT SIZE="3" COLOR="navy">גליון מס' 20 תשנ"ח</FONT>

 </p>


<DIV ALIGN=right>
<FONT COLOR="#000080" SIZE="3">לא ניתנו מצוות אלא לצרף )לזכך( בהן את הבריות</FONT><BR><BR>
הרבה לקיחות צויתי לכם בשביל לזכות אתכם. אמרתי<BR>
לכם: "ויקחו אליך פרה אדומה" )במדבר יט, ב(. שמא<BR>
בשבילי? לא עשיתי אלא בשביל טהרתכם. לא כך<BR>
כתיב:"והזה הטהור על הטמא" )שם שם יט(. אמרתי<BR>
לכם:" ויקחו לי תרומה")שמות כה ב(, לא בשביל שאדור<BR>
ביניכם? דכתיב: "ועשו לי מקדש")שם שם ח(. דבר קשה<BR>
כביכול אמר להם, קחו אותי שאדור ביניכם. ויקחו<BR>
תרומה אין כתיב, אלא ויקחו לי תרומה, אותי אתם<BR>
לוקחים. אמרתי לכם: "ויקחו אליך שמן זית זך" )שם<BR>
כז כא(. למה? להעלות נר תמיד )שם(. וכי אור משלכם<BR>
אני צריך? אלא בשביל לשמור את נפשותיכם. שנמשלה<BR>
הנפש בנר, שנאמר:"נר ה' נשמת אדם" )משלי כ כז(.<BR>
<BR>
<FONT SIZE="-1">(מדרש תנחומא אמור סימן יז)</FONT><BR>

<hR>

<H2>"זכור את אשר עשה לך עמלק"</H2>
<H3>בן הולנדר</H3>

עוד לפני ארבעים שנה, ראתה מורתנו נחמה ליבוביץ'<BR>
ז"ל לנכון להזהירנו: "והן זו פרשה קשה ביותר, כי<BR>
מה מקומו של צו איום ונורא זה בתורה אשר 'דרכיה<BR>
דרכי נועם וכל נתיבותיה שלום' , ואל ישמח המורה אם<BR>
לא יקשו הלומדים קושייה זו ואם יקבלו פרשה זו מבלי<BR>
לתמוה; סימן רע הוא להם." )עלון הדרכה להוראת פרשת<BR>
זכור, תשי"ח(.<BR>
<BR>
בין התמהים היה מרטין בובר שכתב שהפטרת פרשת זכור<BR>
)שמואל א', ט"ו, א'-ל"ד( הציקה לו מילדות. הוא<BR>
התוודה, בדחילו ורחימו, ש"שום דבר לא יאלץ אותי<BR>
להאמין באל שמעניש את שאול מפני שהוא לא רצח את<BR>
אויביו." בהתייחסו "למתח הבלתי נמנע בין הדבור<BR>
האלוקי לבין הדיבור האנושי" הגיע למסקנהש "שמואל<BR>
לא הבין את ה' בצורה הנכונה".<BR>
<BR>
שאלות מוסריות קשות אלו לא החלו במאה העשרים. "כל<BR>
גדולי קדמונינו" , מציינת נחמה, "שאלו שאלה זו -<BR>
מוסריותו של צו התורה כלפי עמלק - וחפשו תשובה,<BR>
ולא היה הדבר פשוט בעיניהם כלל". הרמב"ם במשנה<BR>
תורה למשל, לא קיבל את החרם המוחלט על עמלק ושבעת<BR>
העמים, המשתמע מפשוטו של מקרא, ופסק ש"אפילו<BR>
במלחמת מצוה אין עושים מלחמה עם אדם בעולם עד<BR>
שקוראים לו לשלום... אם השלימו וקבלו שבע מצוות<BR>
שנצטוו בני נח עליהן, אין הורגין מהן נשמה והרי הם<BR>
למס..." )הלכות מלכים ו, א(על כן יש מקום לשאול:<BR>
מה היה פשעו של עמלק שגרם לציווי חסר-תקדים<BR>
בחומרתו כלפיו? והרי אפילו בקשר לאויב הקלאסי-<BR>
מצרים- נאמר בתורה "לא תתעב מצרי כי גר היית<BR>
בארצו" )דברים, ל"ו, י"ב(. כדומה לפסוק זה נאמר<BR>
"לא תתעב אדומי כי אחיך הוא"; והלא עמלק היה נכדו<BR>
של עשו )אדום( )בראשית ל"ו, י"ב(. על-כן ברור, כפי<BR>
שהדגישה זאת נחמה ליבוביץ' ז"ל, שעמלק בתורה לא<BR>
היה מושג גזעני או סימן אתני ואף לא אב- טיפוס<BR>
לשונאי ישראל". על-כן עלינו לבדוק את פשע עמלק<BR>
כלפי עמנו כדי להבין מדוע הוא כל-כך חמור. ועלינו<BR>
להדגיש שהציווי כיום הוא הקריאה בלבד של פרשת<BR>
זכור, שכן זרע עמלק לא קיים עוד. )"בא סנחריב<BR>
ובלבל את האומות"(.<BR>
<BR>
התורה עצמה מספקת לנו, בפרשת זכור, את הפרוש הראשון<BR>
שעוזר לנו לנתח את ייחודיותו של מעשה עמלק המוזכר<BR>
בספר שמות )י"ז, ח'-י"ז( . בנאומו של משה שנועד<BR>
ללמד את העם ולהכין אותו לקראת הכניסה לארץ<BR>
בלעדיו, הוא חוזר ומזכיר לעם את המלחמה בעמלק ואת<BR>
חוסר האנושיות שבו, "אשר קרך בדרך ויזנב בך כל<BR>
הנחשלים אחריך ואתה עיף ויגע..." וכן את חוסר<BR>
מוסריותו הבסיסית של עמלק; "ולא ירא אלוהים" )דבר'<BR>
כ"ה, י'-י"ח(. וכך פירש רש"ר הירש: עמלק התקיף את<BR>
"החלשים שבחלשים... החולשה לא עוררה בלבו רחמנות<BR>
וחמלה אלא היא גירתה בו את יצר ההתעללות הגסה<BR>
והלעג לרש... והוא לא ירא את אלוהים המבקש את<BR>
הנרדף". על-כן מידה כנגד מידה: "ויחלש יהושע את<BR>
עמלק" )שמ' י"ז, י"ג(.<BR>
<BR>
רש"י מרחיב את כתב האישום נגד עמלק: פשעו של עמלק<BR>
לא היה באופי התקפת עמלק בלבד אלא גם בעיתויה,<BR>
לאחר יציאת מצרים מבית עבדים וקריעת ים סוף; את<BR>
המלים "אשר קרך בדרך" מפרש רש"י בעקבות המדרש:<BR>
"לשון קור וחום, צננך והפשירך מרתיחתך, משל<BR>
לאמבטיה רותחת. שאין כל בריה יכולה להיכנס בתוכה,<BR>
בא בן בליעל אחד קפץ וירד לתוכה, אע"פ שניכוה הקרה<BR>
אותה בפני אחרים". וכנראה התקפת עמלק גרמה למעשי<BR>
עוינות נוספים- ולראייה, בלעם מייחס לעמלק את<BR>
הכינוי "ראשית גויים" )במדבר כ"ד, כ(."אולי - כך<BR>
כותבת נחמה - היו צועדים עמי העולם וכל האנושות<BR>
צעד גדול קדימה להכרת האמת", אבל שעת רצון זו<BR>
הוחמצה.<BR>
<BR>
הפוטנציאל המבוזבז של רגע ייחודי זה מחודד על-ידי<BR>
סמיכות פרשיות: מיד לאחר מלחמת עמלק, מסופר בתורה<BR>
על הופעת יתרו: "וישמע יתרו... ויחד יתרו... ויאמר<BR>
יתרו, ברוך ה' אשר הציל אתכם מיד מצרים..." )שמות,<BR>
י"ח:א', י', י"א( וכהן מדין, חותן משה, לאחר מעשה<BR>
החסד של משה עם בנותיו, לא רק מכיר ב-ה' ומברך<BR>
אותו אלא גם תורם תרומה חשובה לסדרי דין ומשפט<BR>
מתוקנים בעם ישראל.<BR>
<BR>
המלבי"ם מתאר פן אחר באכזריותו של עמלק: אין כל<BR>
"הצדקה" להתקפת עמלק על ישראל שהרי ישראלהיו<BR>
"בדרך" ועל כן ברור שלא היה כל סכסוך טריטוריאלי;<BR>
"ויזנב בך כל הנחשלים אחריך ועתה עיף ויגע" ללא<BR>
שום איום על העמלקי; ועוד אומר המלבי"ם, "לא הייתה<BR>
לו שום סיבה מהסיבות שבעבורה ילחמו עם בעם", רק<BR>
רשע לשמו מאפיין את עמלק, רשע שנובע מ"כפירה<BR>
באלוהים"; ש"עיקר מלחמתו [הייתה] נגד ה'" .באותה<BR>
רוח מסביר רש"י את המלים "יד על כס יה מלחמה ל-ה'<BR>
בעמלק מדור דור" )שמות, י"ז, ט"ו(. שמעשי עמלק<BR>
כאילו ממעיטים ממלכות ה' )כסא המלכות( ושמו.<BR>
<BR>
בנוסף לכך, בפרשת זכור, ניתן לדייק במילה "לך"<BR>
המראה לנו שעמלק לא קם לפתע בחלל ריק, אלא גורמים<BR>
פנימיים בעם ישראל תורמים לרשע שכבר היה בעולם.<BR>
רש"י רואה בסמיכות הפרשיות בין "היש ה' בקרבנו אם<BR>
אין" לבין "ויבא עמלק וילחם בישראל" הוכחה לקשר<BR>
בין התנהגות העם למלחמת עמלק )שמות, י"ז, ז', ח'(.<BR>
כלומר, חוסר האמונה של עם ישראל מהוה "הזמנה"<BR>
לאויבים מבחוץ. רמז נוסף לדעתו של רש"י הוא<BR>
בסמיכות הפרשיות "לא יהיה לך בביתך איפה ואיפה<BR>
גדולה וקטנה" לבין " זכור את אשר עשה לך עמלק"<BR>
)שמות, כ"ה, י"ד, י"ז( סמיכות זו מלמדת על הקשר<BR>
הישיר בין התנהגותם המוסרית של בני ישראל לבין<BR>
מצבו הביטחוני של העם. נוכל למצוא עוד מספר רמזים<BR>
בכתוב לכך. "מסה ומריבה", "רפידים" = רפו ידיים<BR>
[מן התורה], "עייף וייגע", "ידי משה כבדים"- כל<BR>
אלו מלמדים על מצב רוחו הירוד של העם למרות הנסים<BR>
המדהימים שהעם ראה בעיניו. מצב זה של רפיון מוסרי<BR>
הופך את העם לפגיע יותר לפגיעות של אויב מבחוץ.<BR>
הרמב"ם בספר המצוות מפרש את כפל הלשון "זכור" ו"לא<BR>
תשכח": "זכור": במלים, "לא תשכח": בלב. לעומתו,<BR>
נוקט רש"ר הירש בפירוש מרחיק- לכת: הוא מזהיר את<BR>
עם ישראל מפני סכנה של הידמות לעמלק:"אל תשכח דבר<BR>
זה, אם יבוא יום ותרצה להידמות לעמלק וכמוהו לא<BR>
תכיר את החובה ולא תדע את ה', אלא רק תבקש<BR>
הזדמנות, בדברים קטנים או גדולים, לנצל את<BR>
עליונותך כדי להזיק לבריות. אל תשכח דבר זה אם<BR>
יבוא יום ותבקש להסיר מלבך את תפקידך ואת שליחותך<BR>
כישראל, שקיבלת על עצמך בקרב האנושות." וברוח זו -<BR>
של סמיכות פרשיות -:נוכל לסכם ולומר שהמילים "לא<BR>
תשכח" בסיום פרשת זכור סמוכים לפסוק "והיה כי תבוא<BR>
אל הארץ..." )דבר', כ"ו, א'(, ועל-כן כותב הרמב"ם<BR>
בהלכות מלכים:"שלוש מצוות נצטוו בני ישראל בשעת<BR>
כניסתם לארץ ישראל .וביניהן. למחות זרעו של עמלק",<BR>
כלומר החובה לזכור ולא לשכוח את ייעודינו המוסרי<BR>
חשובה במיוחד בעת הכניסה לארץ ישראל.<BR>
<BR>
<FONT SIZE="-1">.הרב בן )בנימין( הולנדר מלמד תורה וגר בירושלים</FONT><BR>

<hR>

<BR>
<FONT COLOR="#000080" SIZE="3">.מהלכות החג : פרסום הנס, כבוד הבריות וכבוד שמים.</FONT><BR><BR>
קריאת המגילה בזמנה מצות עשה מדברי סופרים, והדברים<BR>
ידועים שהיא תקנת נביאים. והכל חייבים בקריאתה;<BR>
אנשים ונשים וגרים ועבדים משוחררים, ומחנכין את<BR>
הקטנים לקרותה ואפילו כהנים בעבודתן מבטלין עבודתן<BR>
ובאין לשמוע מקרא מגילה, וכן מבטלים תלמוד תורה<BR>
לשמוע מקרא מגילה, קל וחומר לשאר מצות של תורה<BR>
שכולן נדחין מפני מקרא מגילה ואין לך דבר שנדחה<BR>
מקרא מגילה מפניו חוץ ממת מצוה שאין לו קוברין<BR>
שהפוגע בו קוברו תחלה ואח"כ קורא.<BR>
<BR>
<FONT SIZE="-1">(משנה תורה לרמב"ם, הלכות מגילה וחנוכה א, א)</FONT><BR>
<BR>
בעי רבא )רבא שאל( מקרא מגילה ומת מצוה הי מינייהו<BR>
)איזה מהם( עדיף? מקרא מגילה עדיף משום פרסומי<BR>
ניסא , או דלמא )אולי( מת מצוה עדיף משום כבוד<BR>
הבריות? בתר דבעיא הדר פשטה )אחרי ששאלו, פתרו( מת<BR>
מצוה עדיף, דאמר מר: גדול כבוד הבריות שדוחה את לא<BR>
תעשה שבתורה.<BR>
<BR>
<FONT SIZE="-1">(מסכת מגילה ג, ע"ב)</FONT><BR>
<BR>
מוטב לאדם להרבות במתנות אביונים מלהרבות בסעודתו<BR>
ובשלוח מנות לרעיו, שאין שם שמחה גדולה ומפוארה<BR>
אלא לשמח לב עניים ויתומים ואלמנות וגרים, שהמשמח<BR>
לב האמללים האלו דומה לשכינה, שנאמר: )ישעיהו נ"ז(<BR>
"להחיות רוח שפלים ולהחיות לב נדכאים".<BR>
<BR>
<FONT SIZE="-1">(משנה תורה לרמב"ם, הלכות מגילה וחנוכה ב, יז)</FONT><BR>

<hR>

<H3>מעשה בנרות וסוכר</H3>
בתקופה הקשה של המשטר הסובייטי בברית המועצות,<BR>
הגיעו למערב שמועות על גורלם הקשה של יהודי<BR>
ברית-המועצות. הדבר הטריד את השלטונות ואז, הועלתה<BR>
הצעה שיהודי בריה"מ ישלחו מכתב לקרוביהם בו הם<BR>
מתבקשים לספר שמצבם טוב, וכדי שהמכתב ייראה אמין,<BR>
"הותר" להם להתלונן על שני דברים.<BR>
אחרי זמן מה, התקבלו ברחבי העולם היהודי מכתבים<BR>
רבים, בהם היה כתוב:"טוב לנו מאד כאן, אבל חסר לנו<BR>
סוכר ונרות". עם קבלת המכתב, התחילו היהודים<BR>
באמריקה לעשות מגבית אינטנסיבית וביקשו מהיהודים<BR>
רחמנים בני רחמנים להביא למרכזים הקהילתיים סוכר<BR>
ונרות, כמבוקש עבור יהודי רוסיה, עד שקם יהודי<BR>
קשיש, עיין במכתב ואמר:"אינכם מבינים, יהודים; אם<BR>
יהודי רוסיה כותבים שחסר להם סוכר ונרות, פירוש<BR>
הדבר הוא שמר להם ושחשוך להם על הנשמה...<BR>

<hR>


<H4>"עור ואור, בגדים ותרבות: "ועשית בגדי קדש</H4>
הלבוש אינו רק הגנה מפני הקור, אינו רק קישוט, הוא<BR>
סימן ההיכר הראשוני וההכרחי לחברה האנושית, והיא -<BR>
בהרגשתו המוסרית של האדם - מותר האדם מן הבהמה .<BR>
דרגתו וכבודו של האדם ניכרים בסימנים הנתונים<BR>
במדיו. עצם הלבוש - כבוד הוא לאדם. לכהנים ניתנים<BR>
בגדים מיוחדים "לכבוד ולתפארת".<BR>
... בתת ה' בכבודו לאדם ולאשתו כתנות ובהלבישו<BR>
אותו, נאמר לנו איפוא, שאין הבגד דבר שבהסכמה<BR>
בלבד, אלא תוספת למעשה בראשית, מעין עור שני שניתן<BR>
לאדם, מעין גופניות נאצלת יותר. ויפה כתב רבי מאיר<BR>
בתורתו ברצותו לדמות אדם ליוצרו:"כותנות אור" -<BR>
באשר על הקב"ה נאמר )תהילים קד, ב(: "עוטה אור<BR>
כשלמה". ) בראשית רבה, כ, כט(<BR>
<BR>
<FONT SIZE="-1">מתוך פירושו של בנו יעקב על ספר בראשית, ע"פ נחמה )<BR>
ליבוביץ' ז"ל(</FONT><BR>
</DIV>














<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat pesach</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> שביעי של פסח</FONT><BR>
<FONT SIZE="3" COLOR="navy">גליון מס' 182 תשס"א</FONT><BR>

 </p>

<P ALIGN="RIGHT">
(<B><FONT SIZE="+1">בצאת ישראל ממצרים בית יעקב מעם לעז. )תהלים קיד , א</FONT></B></P>

<h3 ALIGN="RIGHT">
גאולת מצרים בין עבר, הווה ועתיד</h3>
<P ALIGN="RIGHT">
"ולספר  כל  נפלאותיך"  אמר  ר'  אבין: זה הלל שיש בו<BR>
לשעבר  ויש  בו לעתיד לבא ויש בו לדורות הללו ויש בו <BR>
לימות  המשיח ויש בו לימות גוג ומגוג; "בצאת  ישראל <BR>
ממצרים" - לשעבר "לא לנו ה'" - לדורות  הללו,  "אהבתי  כי<BR>
ישמע ה'" - לימות המשיח, "כל גוים  סבבוני"-  לימות גוג<BR>
ומגוג, "אלי אתה ואודך אלהי ארוממך" - לעתיד לבא. )ויקרא<BR>
רבה פרשה ל(</P>

<h3 ALIGN="RIGHT">
שחרור העבדים משחרר גם את האדונים</h3>
<P ALIGN="RIGHT">
"בצאת ישראל ממצרים":  זהו שאמר הכתוב "שמח מצרים  בצאתם"<BR>
)תהלים קה לח(</P>
<P ALIGN="RIGHT">
אמר ר' ברכיה: משל לבעל  בשר שהיה רוכב על החמור - זה<BR>
אומר: מתי ארד מן  החמור  וזה  אומר:  מתי  ירד  זה  מעלי,<BR>
הגיע זמן שירד ואיני יודע מי שמח ביותר, כיון שראה דוד<BR>
היאך היו   שמחים   בצאתם  ממצרים,  התחיל  מקלס  על יציאת<BR>
מצרים ואומר "בצאת ישראל ממצרים".  
                                                  <I><FONT SIZE="-1">      <BR>
           )מדרש תהלים מזמור קיד(</FONT></I></P>
<P ALIGN="RIGHT"><hr>
</P>

<P ALIGN="RIGHT">
<FONT SIZE="-1"><I>לזכר אבי, שמואל  מרדכי הלוי רובינשטיין<br>
שחצה ים של אש, לשכון מקדם לים הגדול,<br>
ונפטר עם ערוב חג, על שפת ים הנחושת.<br>
</P>
<P ALIGN="RIGHT">
<B>"שבכל יום ויום עומדים עלינו לכלותינו"</B></I></FONT></P>

<h2 ALIGN="RIGHT">
כל אדם יש לו ים של סוף באמצע ימיו</h2>
<h3 ALIGN="RIGHT">
חיים רובינשטיין</h3>
<P ALIGN="RIGHT">
שירה ביום ששייר שרו של עולם<br>
את שרידיו,<br>

ששר עם שרו של ים ויכל לו.<br>
המומים שמעל לרקיע<br>
למים תחתונים, והשתאו לגליו,<br>
שואטים, מתגלגלים<br>
גועשים על עם רב בים.<br>
הים להם סדן,<br>
עוד קט, ומקבת  מצרים בגבם.<br>
עוד רק והמים עד לחוטמם. <br>
המים מעודם<br>
לא נבראו<br>
אלא רק<br>
נחצו ברקיע.<br>
והם סובבים מעלה מעלה וצונחים, <br>
והים אינו  מלא, כמו גליו שאינן<br>
פוסקים מלכת ושוב.<br><br>

אני שפחה, יחפת רגלים, על חופו של ים<br>
הגלים נוגעים בבהני, נסוגים ונוגעים שנית<br>
החול הפריך תחת כפות רגלי, כאילו נושם, <br>
לרגע אני שוכחת את חיל פרעה השואט מאחרי, <br>
את המים המגיעים לחזהו של נחשון,<br>
את סנוורות השמש, המבהיק  מתוך הכחול.<br>
מגע המים כה נעים. <br>
מבטי נעוץ באדוות המרעידות עם הרוח הקלה<br>
מי-בראשית הומים, עולים-יורדים<br>
גועשים.<br>
אלוהים חסם בין מים למים שלא <br>
יוצף העולם מבור תחתיותיו ועד לעליית גגו. <br><br>

אני נער מנערי דוד<br>
גבי שעון על סלע לוהט  בחמה<br>
עיני עצומות <br>
הוזה<br>
בשבילי כרמל, ביתי, <br>
חמימות המדבר פושה<br>
ואברי<br>
צונחים בתרדמה.<br>
גרגירי החול הלוהטים <br>
צורבים <br>
את כפות רגלי.<br>
רעי רבוצים בפינות<br>
צל הצוקים.<br>
ענן צבא שאול נשא במרחקים<br>
אופף את העברים, שואט<br>
כסופה, אולי גל זה יהלום בבטני,<br>
יגרוף את המחר לעברי.<br><br>

גם בבוקר סתיו רגיל,<br>
בעיבורה של תל-אביב<br>
או ורשה<br>
יש וניצבת חומה, <br>
ים גועש,<br>
סמבטיון.<br>
גם שם, ליד  המדרכה, אני <br>
תוהה<br>
מה הצעד הבא. <br>
לעמוד מול שאול,<br>
המים מכסים אל אפי, <br>
וחיל פרעה ופרשיו<br>
שואטים<br>
מעבר לגבי. <br><br>

בקרבי סופת ברקים, ורעם<br>
מתגלגל לו בין אזני,<br>
התורן מידלדל<br>
והרוח מכה לכל העברים.<br>
כרבלות הגלים<br>
לבנבנים<br>
וערפל העולה <br>
מהים -<br>
סנוורים.<br>
ירכתיים מבוקעות, חגות <br>
ואין מה שיבקיע<br>
הקיר הלבן<br>
בשרעפי. <br><br>

כל אדם יש לו<br>
ים של סוף<br>
באמצע ימיו<br>
וגליו<br>
מאיימים להטביעו.<br>
קיר  ניצב בדרכו<br>
מאיים למוטטו. <br><br>

ים של אש,<br>
ים של חול, <br>
ים גועש, <br>
הומה מישברים.<br>
"גם כי  אלך<br>
בגיא צלמוות<br>
לא אירא רע, כי<br>
אתה עמדי"  <br><br>

ביום עמוד מול נד<br>
אפוף במשברי מוות<br>
תהומות תפערנה<br>
מבועת בנחלי בליעל,<br>
או אז<br>
קפאו תהמת בלב ים:<br>
נערמו מים<br>
נצבו כמו נד נזלים.<br>
ותגל<br>
היבשה בתוך הים. <br>
סלעי ומצדתי ומפלטי לי<br>
מפלט  מוצא לו אדם<br>
באלוהיו<br>
בחצותו בחרבה<br>
מים שהגיעו לכבותו.<br>
ביום מחר ואחריו<br><br>

יכול אדם וגם עם<br>
למצוא מכשל, נד-מים, צונמי<br>
והמים מגיעים ועולים<br>
מערבולתיים, קוצפים<br>
ביום שעלה מן הים<br>
ובגדיו  עדיין נוטפים מן הפחד<br>
אומר שירה<br>
נשפת ברוחך כסמו ים<br>
צללו כעופרת במים אדירים<br>
ירעם מן שמים ה' ועליון יתן קולו:<br>
ויראו אפקי מים, יגלו מוסדות תבל<br>
בגערת ה' מנשמת רוח אפו<br>
ישלח ממרום יקחני, ימשני ממים רבים:<br>
יקדמני ביום אידי ויהי ה' משען לי: >br<יצילני מאיבי עז, משנאי כי אמצו ממני:</P>

<P ALIGN="RIGHT">
<I><FONT SIZE="-1">גדולה שירה, שיש בה לשעבר, יש בה עכשיו ויש :<U>הערת העורך</U><BR>
בה לעתיד לבא - שלא כדרכנו, פרסמנו הפעם דבר תורה בצורת<BR>
שיר, פרי עטו של חברנו חיים רובינשטיין. מכיוון שקריאת<BR>
שירה עלולה להקשות על חלק מהקוראים, אנו מפרסמים גם "נוסח<BR>
אחר" העשוי להיות מובן יותר לחלק מקוראינו.</P>
</FONT></I><P ALIGN="RIGHT">
המים הם החומר שבריאתו לא מוזכרת אלא הפרדתו בין מים<BR>
למים. כאילו  משוך הוא מעולמות אחרים, נצחיים ותמידים.<BR>
כאילו מהותו נוגעת לצורות אחרות, למהויות נסתרות, מקורו<BR>
חיים,  כל כולו תהליך אין-סופי - כל הנחלים הולכים אל הים<BR>
והים אינו   מלא - כל כולו דינמי, מחליף צורה ולובש צורה,<BR>
גלים באים ונסוגים, חיותו מלאה, עומקו לא ידוע, בחיקו<BR>
תהומות נעלמים. <br>
לכל אדם יש לו ים של סוף באמצע חייו. לפעמים פעמיים.<BR>
עומד הוא על החוף, ואין גשר, ואין מתום בים. הולך הוא כה<BR>
והולך הוא בכה והים אינו נגמר, נשבר ומכה, חובט ושב. משברי<BR>
הגלים מטילים קצפם על הסלעים, וצבעו של הים הופך ירקרק. <BR>
איך יחצה את המדבר הזה.  לפלס לו שביל בין גליו. <br>
לכל אדם שיש לו ים של סו?ף בחייו, יש  לו  גם צבא-מצרים<BR>
מאחוריו, שועטים-דוהרים. עוד מעט והם מוחצים את  גבו אל<BR>
מול הגלים. אין מוצא מהמבוך, על-פי  התהום והפחת. תחושה<BR>
קשה של דרך ללא-מוצא. <br>
האמונה שתוצאתה שירה היא המפתח לפתחו של מבוך. במקום<BR>
שההגיון כשל, קפץ נחשון אל תוך המים ולא  עמד גם כשהם<BR>
הגיעו לאפו. רגע לפני שנשנק נחצה הים, נתגלתה החרבה, והדרך<BR>
לחוף המדברי נפתחה. כשעלו על חוף המבטחים, בגדיהם נוטפים<BR>
עדיין מים ופחד החלו לומר שירה "כי הנה משה היה  מדבר פסוק<BR>
אחד בלבד והם היו משיבים עליו "אשירה לה' כי  גאה גאה, סוס<BR>
ורוכבו רמה בים" )אברבנאל, בשלח(  "מלמד  שהיו ישראל עונין<BR>
אחריו שלמשה על כל דבר ודבר כקורין את ההלל" )סוטה, פרק ה'<BR>
 משנה  ד'(.<br>
גאולתו של העם, מצאה את ביטויה בשירת האנשים  הגאולים,<BR>
המודים לה' ומרוממים את נפלאותיו. ימים רבים ייפגשו  ישראל<BR>
במהלך היסטוריה, מהם סוערים יותר ומהם גועשים פחות, שירת<BR>
דוד הנקראת כהפטרה היא ביטוי לאחד מהם ושירת דבורה הנקראת<BR>
כהפטרה לאותה פרשה "בשלח" הנקראת במועדה, דומה אליה בקווים<BR>
רבים. <br>
דרש רבי יוסי הגלילי: בשעה שעלו ישראל מן הים נתנו עיניהם<BR>
לומר שירה וכיצד אמרו שירה עולל מוטל על ברכי אמו ותינוק<BR>
יונק משדי אמו כיון שראו את השכינה עולל הגביה צוארו<BR>
ותינוק שמט דד מפיו ואמרו זה אלי ואנוהו שנאמר מפי עוללים<BR>
ויונקים יסדת עוז היה רבי מאיר אומר מנין שאפי' עוברים<BR>
שבמעי אמן אמרו שירה שנאמר במקהלות ברכו אלהים ה' ממקור<BR>
ישראל )והא לא חזו אמר רבי תנחום כרס נעשה להן כאספקלריא<BR>
המאירה וראו( )סוטה דף ל, ע"ב(<br>
שרידותו של עם ישראל היתה באמונתו, כי את הימים הרבים<BR>
שחצה בתולדותיו - לא חצה אלא בכוח אמונתו, לא הגיונו. ויום<BR>
זה, שביעי של פסח, הוא יום שאומרים בו שירה, שירה שחלה על<BR>
כל  הגאולות , פרטיות כציבוריות, יום של  עצרת, יום<BR>
שעוצרים בו. מרחק שבעה יממות מיציאת מצרים, שבוע של חיים<BR>
עצמאיים כעם, עומד משה ושר את שירת הגאולים, כביטוי לחופש,<BR>
אמונה והודיה. וממנו לוקח כל יהודי בתרמילו את הכוח לחצות<BR>
ימים, בידיעה שתמיד תמצא החרבה,  ונדי המים מימין ומשמאל. <br>
<I><FONT SIZE="-1">.חיים רובינשטיין  עוסק בחינוך</FONT></I></P>

<P ALIGN="RIGHT"><hr>
</P>
<h4 ALIGN="RIGHT">
הקב"ה אינו שמח במפלתם של רשעים, לעתים בניגוד לבני אדם<BR>
ולמלאכי השרת.</h4>
<P ALIGN="RIGHT">
ואומרים  "הודו  לה'  כי  לעולם חסדו".  אמר רבי יוחנן<BR>
מפני מה לא נאמר "כי טוב" בהודאה זו? לפי שאין הקב"ה שמח<BR>
במפלתן של רשעים, דאמר שמואל  בר נחמני אמר יונתן: מאי<BR>
דכתיב "ולא קרב זה אל  זה  כל  הלילה" -  בקשו  מלאכי השרת<BR>
לומר שירה, אמר  הקב"ה:  מעשי  ידי טובעים בים ואתם אומרים<BR>
לפני  שירה?!   אמר  יוסי בר חנינא: הוא אינו שש,  אבל<BR>
אחרים  משיש  ודיקא  נמי דכתיב "כן ישיש" ולא כתיב "ישוש".<BR>
)ילקוט שמעוני דברי הימים ב פרק כ (<br>
<br>
אינו  שש  וכו':   פירוש כי השמחה הוא כאשר יש לו שלימות <BR>
ואז  נמצא השמחה,  וה' רצה בבריאתם מפני  שהוא  עילת  הכל.<BR>
  וכאשר נברא העולם נאמר )תהלים  ק"ד( "ישמח  ה'  במעשיו" <BR>
מפני שה' י רוצה וחפץ   במעשיו,    ואיך  ישמח  בהפסד <BR>
שלהם,  כמו שאמרו  "מעשי  ידי טובעים ואתם רוצים לומר<BR>
שירה?". לכך  הוא  אינו  שש,  אבל משיש אחרים כי לנבראים<BR>
אחרים,   הרשעים  מצירים ומתנגדים להם ובמפלתן ראוי שישישו<BR>
אחרים וזה מבואר.    <br>
ומי   חדי  קודשא  בריך  הוא  במפלתן  של רשעים?  וכו' <BR>
אמר  יוסי  בר חנינא: הוא אינו שש, אבל אחרים  משיש  דיקא <BR>
נמי דכתיב "והיה כאשר שש ה' וגו'" כתיב ישיש ולא כתיב ישוש<BR>
ש"מ.{    דיקא  נמי  דכתיב  כן  ישיש  ולא כתיב כן ישוש. <BR>
אין הפירוש  שמדקדק  בזה,   שפירושו שהוא משיש את אחרים <BR>
וזה  אין  לומר כלל.  אלא על כרחך שמה שהאדם משמח  את <BR>
עצמו ומביא השמחה לעצמו, שייך לשון הפעיל  שמשיש  עצמו,  <BR>
רק פירושו שאין לך לומר כי ישיש דכתיב בודאי פירושו שהוא<BR>
ישוש בעצמו, דאם כן הוי  למכתב  ישוש.   אלא על כן הוא<BR>
לשון הפעיל וכיון שהוא  לשון  הפעיל  יש  לפרש  אותו  משיש<BR>
אחרים לגמרי, שאין סברא שיהיה הקב"ה משיש במפלתן של רשעים<BR>
ואינו מביא ראייה רק שהוא לשון הפעיל. )חידושי אגדות<BR>
למהר"ל חלק ג, עמוד קנז(</P>

<P ALIGN="RIGHT">
"קורין  ההלל  בדילוג  וכו'"  - מפני  שביום  שביעי  של<BR>
פסח   נטבעו   המצרים,  אמר  הקב"ה  "מעשי  ידי טובעין בים<BR>
ואתם אומרים שירה לפני?" וכיון שבז' אין אומרים  אותו  על<BR>
כן  בחול המועד  גם כן  אין אומרים אותו, שלא יהיה עדיף<BR>
מיום טוב אחרון. )משנה ברורה סימן תצ, ס"ק ז(</P>








<P ALIGN="right">&nbsp;
<br>&nbsp;
</P>










<P ALIGN="center">

</P>

</body></html>

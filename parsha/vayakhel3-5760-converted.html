<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויקהל</FONT><BR>
<FONT SIZE=+3 color="Navy">פרשת שקלים</FONT><BR>
<FONT SIZE="3" COLOR="navy">גליון מס' 124 תש"ס</FONT><BR>


 </p>


<P ALIGN="RIGHT"><B>
ועשה בצלאל  ואהליאב וכל איש חכם לב אשר נתן ה'  <BR>
חכמה   ותבונה  בהמה לדעת  לעשת  את  כל מלאכת   <BR>
עבדת הקדש לכל אשר צוה ה' )שמות לו , א(         </B></P>
<P ALIGN="RIGHT">
</P>
<h3 ALIGN="RIGHT">
ב"משכן של אהבה" כולם שווים לפני הקב"ה.         </h3>
<P ALIGN="RIGHT">
בצלאל,  שם שקראה  לו  אמו אומתו.  והקדוש ברוך  <BR>
הוא קרא לו חמשה, על שמו של משכן של אהבה.  ראיה,<BR>
שהראה הקדוש    ברוך   הוא   לכל   ישראל   שהוא  <BR>
מתוקן מבראשית  לעשות את המשכן.  בן שובל,  שהוא <BR>
בא להעמידו. יחת, שנתן חתיתו של הקדוש ברוך הוא על<BR>
ישראל.   אחומי,   שאיחה  את ישראל להקדוש ברוך  <BR>
הוא.   להד,  שהעמיד הוד והדר במשכן שהיתה הדרן  <BR>
של  ישראל.                                     </P>
<P ALIGN="RIGHT">
ורבי  אדא בר חייא אמר: להד,  שהדל שבשבטים מדבק <BR>
לו במשכן. ואיזה? 'ואתו אהליאב בן אחיסמך  למטה  <BR>
דן' )שמות לח כג(. אמר רבי חנינא בן פזי, אין לך <BR>
גדול מכל השבטים משבט יהודה. ואין לך ירוד  מן   <BR>
שבט דן,  שהיה מן השפחות,  מה כתיב בו? 'ובני  דן <BR>
חושים'  )בראשית  מו,  כג(.                     </P>
<P ALIGN="RIGHT">
אמר הקדוש ברוך הוא:   יבוא ויזדווג לו,  שלא תהא<BR>
רוחו גסה,  שגדול וקטן  שוין  לפני  הקדוש ברוך  <BR>
הוא. אמר רבי חנינא: לעולם  אל  יגיס  אדם       <BR>
בכבודו,   המשכן נעשה בשני שבטים  אלו.   ואף  בית<BR>
 המקדש  כן עשוהו,  שלמה מיהודה  וחירם  מדן,    <BR>
שנאמר,  בן אשה אלמנה הוא ממטה  נפתלי  )מ"א  ז  <BR>
יג(,  ובדברי  הימים  כתיב 'בן אשה  מן  בנות  דן'<BR>
 )דה"ב  ב יג(, שהיה אביו מנפתלי ואמו  מדן.     <BR>
)תנחומא כי תשא סימן יג(                        </P>
<P ALIGN="RIGHT"><HR WIDTH="95%" ALIGN=CENTER>

                                               </P>
<h2 ALIGN="RIGHT">
קרא ה' בשם                                     </h2>
<h3 ALIGN="RIGHT">
פאול גוטליב                                    </h3>
<P ALIGN="RIGHT">
 לפי רבי יוחנן )ברכות נ"ה(, בין שלשת הדברים    <BR>
שמכריז עליהם הקדוש ברוך הוא בעצמו, נמנה "פרנס  <BR>
טוב", וטענתו מבוססת על הפסוק בפרשת כי תשא "ראה <BR>
קראתי בשם בצלאל וכו'" )שמות ל"א ב'(.  לעומתו,  <BR>
עמיתו לבית המדרש רבי יצחק קובע כי "אין מעמידים <BR>
פרנס על הציבור אלא אם כן נמלכים בציבור" על סמך <BR>
הפסוק בפרשתנו "ויאמר משה אל בני ישראל ראו קרא ה'<BR>
בשם בצלאל וכו'" )שמות ל"ה ל'(. הגמרא בברכות    <BR>
מרחיבה את השיחה בין הקב"ה למשה וה' שואל את משה <BR>
"הגון עליך בצלאל?", ומשה מתפלא: "רבונו של עולם <BR>
אם לפניך הגון, לפני לא כל שכן?" וה'  עונה "אף על<BR>
פי כן, לך אמור להם."                           </P>
<P ALIGN="RIGHT">
הבנה אחרת מובאת על ידי ר' שמואל בר נחמני בשם ר'<BR>
יוחנן :"בצלאל על שם חכמתו נקרא".               </P>
<P ALIGN="RIGHT">
יש לנו כאן שלוש גישות שונות למינוי הנהגה:      <BR>

א. סמכות א-לוהית, כלומר סמכות המוענקת לאדם ע"י <BR>
הקב"ה בזכות רמה רוחנית מיוחדת.                 <BR>

ב. סמכות הנובעת מהסכמת  הציבור, לאחר התייעצות  <BR>
אתו                                            <BR>

ג. סמכות המבוססת על ידע, כשרון ומקצוענות.      </P>
<P ALIGN="RIGHT">
בעולמו של היהודי המודרני, שלוש גישות אלו       <BR>
מתורגמות לסמכות רבנית בענייני הלכה, סמכות      <BR>
שלטונית לנבחרי הדמוקרטיה, וסמכות מקצועית למומחים<BR>
בתחומים שונים כגון רפואה, צבא, וכו'.           </P>
<P ALIGN="RIGHT">
 לעומת זאת, לא מוזכר הייחוס המשפחתי  בסוגיה    <BR>
במסכת ברכות כתכונה חשובה ונפוצה מאד המעניקה    <BR>
סמכות. במשטר מלוכני, העניין פחות או יותר מובן  <BR>
מאליו למרות דוגמאות רבות של תפיסות שלטון באמצעות<BR>
מרד או פוטש, במיוחד במלכות ישראל. קיים כמובן מתח<BR>
מתמיד בין מנהיגים בעלי סמכות ברשויות השונות    <BR>
ולפעמים גם שאיפה לשלוט בתחומים לא להם.  מיום   <BR>
היותנו לעם בארץ, היה הבדל חד בין תפקיד הנביא   <BR>
לתפקיד המלך.  במשך הדורות התבטא   הקונפליקט    <BR>
באופנים שונים בין הסנהדרין למלך, בין הרבנים    <BR>
הפרושים כסמכות דתית לכוהנים הצדוקים כמיומנים   <BR>
ומומחים בעבודה במקדש ולא כהנהגה רוחנית, וגם היו<BR>
מקרים של מתח  בין רבנים לראשי קהילות באירופה של<BR>
ימי הביניים  וגם מאוחר יותר, עד ויכוחים בין    <BR>
הנהגה פוליטית ובין 'גדולי התורה' בימינו.       </P>
<P ALIGN="RIGHT">
בספרות התלמודית  יש הכרה בסמכות אוטונומית של   <BR>
מלכים בתחומים מסוימים, והרמב"ם פוסק כך בהלכות  <BR>
מלכים.  הוא כמעט היחיד בין הפוסקים שעוסק בעניין <BR>
והוא מתאר עולם אידיאלי.  במציאות המבנה הקהילתי <BR>
והפרדת הרשויות הנובעת מכך בין הרבנים ובין ראשי <BR>
הקהילה, ואפילו הסמכות הניתנת למומחים למיניהם,  <BR>
היתה שונה מתקופה לתקופה  ומתפוצה לתפוצה. לדוגמה,<BR>
בבבל  בתקופת הגאונים עד תחילת  המאה ה11-     <BR>
לספירה  היתה לריש גלותא סמכות פוליטית שנמסרה מאב<BR>
לבן שלכאורה היתה מיוחסת לשרידי בית דוד.  אצל   <BR>
ראשי הישיבות והגאונים היה ערבוב של הישגים      <BR>
אינטלקטואליים, הירארכיה ותורשה שהכתיבו באופן   <BR>
פורמלי את הסמכות הרבנית . בתקופה  מאוחרת יותר, <BR>
לעתים קרובות הריש גלותא הנהיג גם את הישיבות ובית<BR>
הדין הגדול, אבל לפעמים הגאון תיפקד גם כריש     <BR>
גלותא. בספרד שלפני הגירוש ובארצות אשכנז של ימי <BR>
ביניים ברוב קהילות הגדולות, היה השלטון הקהילתי <BR>
בידי מספר מצומצם של משפחות מיוחסות מבוסס על    <BR>
עושרם, מוצאם ותורתם.  היתה מערכת בחירות אבל זכות<BR>
ההצבעה היתה מצומצמת. לעתים קרובות, הבחירה למשרות<BR>
רמי מעלה היתה באמצעות בחירת נציגי הבוחרים      <BR>
)בוררים( ואלה בחרו את המנהיגים.                </P>
<P ALIGN="RIGHT">
במציאות, לא היה למבנה ההנהגה יהודית    כיוון   <BR>
התפתחותי אחד, וגם לא דגם אחיד ומקודש, מלבד     <BR>
האידיאליזציה המצויה בספרות חז"ל ואלה שהלכו     <BR>
בעקבותיה. ברור גם שעל המבנים השונים והצורות    <BR>
השונות של הנהגה במשך הדורות היתה השפעה ניכרת של<BR>
תפיסה דתית יהודית, אבל באותה מידה, היה מבנה    <BR>
הקהילות היהודיות  מושפע  מנסיבות תרבותיות      <BR>
וחברתיות  .  עם כל זאת, היה  רצון להגדיר את    <BR>
אופייה וטיבה של ההנהגה במונחים המצויים במקרא   <BR>
ובתלמוד.  ועוד פעם בא ר' יוחנן להגדיר תכונה    <BR>
נוספת  הרצויה למנהיג.  במסכת יומא כתוב "אמר ר' <BR>
יוחנן משום רבי שמעון בן יהוצדק: אין מעמידים פרנס<BR>
על הציבור אלא אם כן קופה של שרצים תלויה לו     <BR>
מאחוריו" ולמה? "שאם תזוח דעתו עליו, אומרין לו  <BR>
חזור לאחוריך" ) יומא כב,  ע"ב( .  מעניין שבגמרא <BR>
שם נאמר שלא היה המשך למלכות בית שאול "מפני שלא <BR>
היה בו שום דופי" ) והכוונה  כמפרש רש"י לדופי   <BR>
במשפחה( אבל לבית דוד היה המשך דווקא מפני הדופי <BR>
במשפחה, )שבית דוד מצאצאי רות המואבייה(- פרדוקס <BR>
לכאורה של חוסר יחוס אשר ממנו באה מנהיגות הוגנת <BR>
שלא תתנשא על הציבור ותזלזל בו. נוכל גם להבין את<BR>
'קופה של שרצים תלויה לו מאחריו' כביטוי להכרת   <BR>
המנהיג בחסרונותיו ובפגימותו.  הגמרא מביאה עוד  <BR>
השוואה )מיני רבות( בין שאול ודוד במסכת ערובין "<BR>
רבינה אמר..... דוד גלי מסכתא שאול לא גלי מסכתא"<BR>
)ערובין נ"ג.(  כלומר דוד ל?מד לאחרים ושאול לא  <BR>
עשה כך. כלומר, תכונה  נוספת של הנהגה )ובמקרה הזה<BR>
הכוונה להנהגה רוחנית( היא ללמ?ד ולהסביר ולא    <BR>
לשמור תורתם לעצמה.                             </P>
<P ALIGN="RIGHT">
הקריאה לבצלאל יכולה אפוא לשמש כבסיס להבנת האופי<BR>
הרצוי של מנהיג - "מלא רוח א-לוהים, בחכמה בתבונה<BR>
ובדעת ובכל מלאכה" בלשון המקרא; בחיר ה', מקובל על<BR>
הציבור, ומיומן בתפיסת התלמוד. ונוסיף גם את     <BR>
התכונות של הכרה עצמית וגילוי לב שהגמרא מביאה   <BR>
לגבי דוד.  הדרשות השונות על הפסוק יכולות להאיר <BR>
הבנות שונות לעצם  רעיון הסמכות, ולכל תפיסה יש  <BR>
הצדקה מסוימת.  שילוב של  הגישות יכול להביא להבנת<BR>
 ההכרח בהפרדת הרשויות והסמכויות.  הגבולות  בין <BR>
הרשויות ובמה  וכיצד מבוססת  סמכות המנהיגים     <BR>
עומדים על סדר היום  הלאומי הנוכחי כמו בכל תקופה<BR>
של ההיסטוריה היהודית.   לא ברור איזו מערכת     <BR>
אופטימלית מציבה את הבלמים והאיזונים ההכרחיים בין<BR>
הרשויות השונות,  אבל בכל מקרה עלינו לדרוש      <BR>
מנהיגים שבאופיים ובמעשיהם  שואפים לערכים       <BR>
המיוצגים במקורותינו על ידי בצלאל.              </P>
<P ALIGN="RIGHT">
<FONT SIZE="-1">    פאול גוטליב חבר בוועד המנהל של 'עלמא' ולומד<BR>
בבית מדרש 'אלול'                               </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"חכם לב"                                       </h3>
<P ALIGN="RIGHT">
בשעה  שאמר  לו  הקדוש ברוך הוא למשה: לך אמור   <BR>
לו  לבצלאל  עשה  לי  משכן  ארון וכלים, הלך משה <BR>
והפך ואמר לו: עשה ארון וכלים ומשכן. אמר לו: משה <BR>
רבנו, מנהגו של עולם אדם בונה בית ואחר כך מכניס <BR>
לתוכו  כלים ואתה אומר עשה לי ארון וכלים ומשכן?! <BR>
כלים  שאני  עושה,  להיכן  אכניסם?  שמא כך אמר  <BR>
לך  הקדוש  ברוך  הוא  'עשה משכן ארון וכלים'?   </P>
<P ALIGN="RIGHT">
אמר  לו:  שמא  בצל  אל  היית וידעת?            </P>
<P ALIGN="RIGHT">
אמר רב יהודה אמר  רב: יודע היה בצלאל לצרף      <BR>
אותיות שנבראו בהן שמים  וארץ;  כתיב  הכא )כאן( <BR>
)שמות  ל"ה( 'וימלא אתו רוח  אלהים  בחכמה       <BR>
ובתבונה  ובדעת'  וכתיב  התם   )שם( )משלי  ג'(  <BR>
'ה'  בחכמה  יסד ארץ כונן שמים בתבונה' וכתיב    <BR>
)משלי  ג'( 'בדעתו  תהומות  נבקעו' אמר רבי יוחנן:<BR>
 אין  הקדוש  ברוך  הוא  נותן  חכמה אלא למי שיש  <BR>
בו  חכמה,  שנאמר  )דניאל  ב'( 'יהב  חכמתא      </P>
<P ALIGN="RIGHT">
לחכימין  ומנדעא  לידעי  בינה'  .               <BR>

<FONT SIZE="-1">                             (ברכות דף נה, ע"א)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
הכרובים: פניהם איש אל אחיו או אל הבית?         </h3>
<P ALIGN="RIGHT">
כיצד הן עומדין? רבי  יוחנן  ור'  אלעזר;  חד אמר<BR>
'פניהם איש אל אחיו' וחד  אמר  'פניהם  לבית'    <BR>
ולמאן דאמר 'פניהם איש אל אחיו' הא כתיב )הרי    <BR>
כתוב( )דברי הימים ב' ג'( 'ופניהם לבית'?        </P>
<P ALIGN="RIGHT">
לא קשיא )הדבר אינו קשה(; כאן  בזמן  שישראל     <BR>
עושין רצונו של מקום )הם הופכים פניהם זה לזה( כאן<BR>
בזמן שאין  ישראל  עושין  רצונו  של מקום, ולמאן <BR>
דאמר  'ופניהם לבית'  הא כתיב )שמות כ"ה( 'ופניהם<BR>
איש אל אחיו'? דמצדדי  אצדודי )שהם פונים קצת    <BR>
הצידה- להסתכל זה בזה(  דתניא  אונקלוס  הגר אמר:<BR>
כרובים )דברי  הימים  ב'  ג'( מעשה  צעצועים הן  <BR>
ומצודדים פניהם )אל ארון העדות( כתלמיד הנפטר    <BR>
מרבו.                                          <BR>

<FONT SIZE="-1">                          (בבא בתרא דף צט, ע"א)</FONT></P>
<P ALIGN="RIGHT"><HR WIDTH="95%" ALIGN=CENTER>

</p>
<h3 ALIGN="RIGHT">
פרסום חדש-ישן                                  </h3>
<P ALIGN="RIGHT">
"תמורות" - התנועה להתחדשות הציונות הדתית )לשעבר<BR>
"מימד"( עשתה חסד עם הציבור ופרסמה מחדש את      <BR>
החוברת: "וחי בהם" - מבחן ערכים ; עיון בשאלת    <BR>
קדושת החיים ושלמות הארץ, שנכתבה ויצאה לאור ע"י <BR>
הרב אמנון בזק בתשנ"ג.                          </P>
<P ALIGN="RIGHT">
בפרסום זה, מעלה המחבר לדיון את שאלת שלמות הארץ <BR>
מתוך הסתכלות הלכתית וערכית ובוחן אותה לעומת    <BR>
ערכים הלכתיים אחרים.                           </P>
<P ALIGN="RIGHT">
הוא מצליח להפריך את הדעה המקובלת בחלקים גדולים <BR>
בציבור הדתי-לאומי, כאילו ההלכה קובעת חד-משמעית <BR>
שאסור לוותר על חלקים מארץ ישראל. החיבור איננו  <BR>
מתייחס לשאלה פוליטית קונקרטית אך מצליח להראות  <BR>
בכשרון רב שהשאלות הערכיות וההלכתיות מורכבות יותר<BR>
מכפי שנהוג להציגם בחוגים מסוימים התובעים לעצמם <BR>
מונופול על האמת הערכית וההלכתית. למרות מתכונתו <BR>
המתומצתת, עשיר החיבור במובאות ממקורות ראשונים  <BR>
ואחרונים מגוונים המבססים בעליל את התפיסה       <BR>
הציונית-דתית הקלאסית על כל מורכבותה.           </P>
<P ALIGN="RIGHT">
יש בניסיון למצוא שילוב בין חזון אמוני לבין     <BR>
התמודדות עם מציאות משתנה משום "החזרת עטרה      <BR>
ליושנה". יחד עם זאת, מניח הכותב בפשטות שהתהליכים<BR>
ההיסטוריים העוברים על העם היהודי בדורנו הם     <BR>
בבחינת "אתחלתא דגאולה". הנחה זו בוודאי תואמת   <BR>
זרמים מסוימים בציונות הדתית, אך איננה מוסכמת על<BR>
כל מי שהיום מגדיר עצמו ציוני ודתי, עם או בלי   <BR>
מקף.                                           </P>
<P ALIGN="RIGHT">
מכל-מקום, נראה לנו שחיבור זה מהווה תרומה חשובה <BR>
לדיון הציבורי ומוסיף לו עומק רעיוני ורוחני     <BR>
המאפשר קיום של מחלוקת לשם שמים באווירה של כבוד <BR>
הדדי.                                          </P>
<P ALIGN="RIGHT">
את החוברת ניתן להשיג תמורת 10 ש"ח ב"תמורות" -  <BR>
ת.ד. 53244 ירושלים 91533 -                     <BR>
טל.: 02-6730123                                <BR>
      <A HREF="mailto:temurot@netvision.net.il">temurot@netvision.net.il</A> :דואר אלקטרוני</P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

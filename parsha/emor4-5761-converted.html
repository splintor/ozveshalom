<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת אמור</FONT><BR>
<FONT SIZE="3" COLOR="navy">גליון מס' 186 תשס"א</FONT><BR>

 </p>


<P ALIGN="RIGHT">
<B><FONT SIZE="+1">.אלה  מועדי  ה'  מקראי  קדש  אשר  תקראו  אתם במועדם</FONT></B><BR>
)ויקרא כג , ד(</P>

<h3 ALIGN="RIGHT">
"מועדי ה' אשר תקראו" : נקבעים על ידינו לשם שמים.</h3>
<P ALIGN="RIGHT">
מעשה בגוי  אחד  ששאל  את  רבי  עקיבא,  ואמר לו: למה אתם  עושים מועדים? לא כך אמר לכם הקדוש ברוך הוא:<BR>
 "חדשיכם  ומועדיכם  שנאה נפשי"?! )ישעיה א יד(. אמר לו רבי עקיבא:  אילו אמר,  חדשי ומועדי, הייתי<BR>
אומר  כך, אלא  אמר   "חדשיכם ומועדיכם" - בשביל אותם מועדות שעשה ירבעם,  שנאמר "ויעש ירבעם  חג  בחדש <BR>
השמיני  בחמשה עשר יום לחדש כחג  אשר  ביהודה ויעל על המזבח כן עשה בבית אל לזבח  לעגלים  וגו',   ויעש <BR>
חג  לבני  ישראל" )מ"א יב לב-לג(.  אבל  המועדים  האלה,   אינן בטלים לעולם, ולא  החדשים.    למה?   שהם <BR>
להקדוש  ברוך  הוא, שנאמר "אלה  מועדי  ה'"  )ויקרא  כג ד(. וכתיב  "וידבר משה  את  מועדי ה'" )שם שם<BR>
מד(. ולכך אינם בטלים לעולם. ועליהם נאמר  "סמוכים לעד לעולם עשוים באמת וישר".                         <BR>
                                                                                                     <BR>
 )תנחומא פנחס סימן יז(</P>
<P ALIGN="RIGHT">
"אלה מועדי ה' מקראי קודש... אתם" בין  בזמנן  בין  שלא  בזמנן, אין לי מועדות אלא אלו.</P>
<P ALIGN="RIGHT">
אמר  להם  הקדוש  ברוך  הוא  לישראל:  לשעבר היה בידי, שנאמר )תהלים קד, יט( 'עשה ירח למועדים' אבל מכאן<BR>
  ואילך,   הרי   מסורה   בידכם  ברשותכם,   אם אמרתם  הן הן, אם אמרתם לאו לאו, מכל מקום יהא החדש הזה<BR>
לכם, ולא עוד אלא אם בקשתם לעבר את השנה, הריני משלים עמכם, לכך כתיב החדש הזה לכם. )שמות רבה טו(   </P>
<P ALIGN="RIGHT"><hr width=95%>
</P>
<h2 ALIGN="RIGHT">
ישראל והמועדים</h2>
<h3 ALIGN="RIGHT">
צבי מזא"ה</h3>
<P ALIGN="RIGHT">
<B><FONT SIZE="+1">קריאת המועדות</FONT></B></P>
<P ALIGN="RIGHT">
פרשת המועדות המופיעה בפרשתנו מופיעה בארבעה מקומות נוספים בתורה. אולם רק בפרשת אמור מושם דגש חזק על<BR>
קריאת המועדים. לעומת הציוויים  שמור את חג המצות או שמור את חודש האביב המופיעים בפרשות משפטים, כי תשא<BR>
וראה, מופיעה בפרשתנו קריאת המועדות ארבע פעמים</P>
<P ALIGN="RIGHT">
מועדי ה' אשר תקראו אותם מקראי קדש, אלה הם מועדי</P>
<P ALIGN="RIGHT">
אלה מועדי ה' מקראי קדש, אשר תקראו אותם במועדי</P>
<P ALIGN="RIGHT">
וקראתם בעצם היום הזה מקרא קדש יהיה לכם</P>
<P ALIGN="RIGHT">
אלה מועדי ה' אשר תקראו אותם מקראי קדש</P>
<P ALIGN="RIGHT">
אמנם הביטוי מקרא קדש מופיע גם בפרשת פנחס, אולם ציווי הקריאה - מופיע רק כאן. </P>
<P ALIGN="RIGHT">
</P>
<P ALIGN="RIGHT">
על פי חז"ל, אחד המובנים של קריאת המועדות הוא קידוש החודש, שעל פיו נקבעים החגים.</P>
<P ALIGN="RIGHT">
תניא: כיצד מקדשים את החודש? ראש בית דין אומר מקודש, וכל העם עונים אחריו מקודש מקודש. מנלן? אמר רב<BR>
פפא: דכתיב "אשר תקראו אתם", קרי ביה אתם.  )בבלי, ראש השנה, כ"ד ע"א(</P>
<P ALIGN="RIGHT">
כלומר על פי מדרשו של רב פפא, הביטוי אשר תקראו אתם, המופיע בפרשה שלוש פעמים, אינו מתייחס למועדים, אלא<BR>
אל בני ישראל. המילה אתם אינה מושאו של המשפט אלא נושאו, ועל כן, על פי המדרש, הניקוד של המילה אתם<BR>
אינו חולם ופתח אלא פתח וסגול. אתם הם אלה החייבים לקרוא את המועדות. </P>


<P ALIGN="RIGHT">
קריאת המועדות, כלומר קביעת התאריך של המועד, היא מחובתו של הצבור כולו. ואכן, פרשת המועדות שבפרשתנו <BR>
פותחת </P>
<P ALIGN="RIGHT">
וידבר ה' אל משה לאמר דבר אל בני ישראל ואמרת אליהם מועדי ה' אשר תקראו אותם מקראי קודש</P>
<P ALIGN="RIGHT">
הפנייה כאן היא אל בני ישראל ולא אל הכהנים, שאליהם מופנות כל המצוות שקדמו לפרשת המועדות שבפרשתנו.<BR>
וכבר עמד על כך הרמב"ן</P>
<P ALIGN="RIGHT">
אין לכהנים עסק בענין המועדות יותר מאשר לישראל בהם, על כן לא הזכיר בפרשה הזאת אהרן ובניו רק בני<BR>
ישראל. )רמב"ן בפירושו לתורה, ד"ה דבר את בני ישראל(</P>
<P ALIGN="RIGHT">
<B><FONT SIZE="+1"><FONT SIZE="+1">סמכותם של חכמים</FONT></FONT></B></P>
<P ALIGN="RIGHT">
על פי חז"ל קביעת תאריך המועדות נעשית בפועל על ידי בית הדין, כנציגו של הציבור. ואכן חז"ל ייחסו לבית<BR>
הדין כוח מוחלט, כמעט, לקביעת המועדות. בויכוח המפורסם על קידוש החודש שבין רבן גמליאל ובין רבי יהושע<BR>
מדבר רבי עקיבא על ליבו של רבי יהושע ומנסה לשכנע אותו לקבל את מרותו של רבן גמליאל ואומר:</P>
<P ALIGN="RIGHT">
יש לי ללמוד שכל מה שעשה רבן גמליאל עשוי, שנאמר "אלה מקראי ה' מקראי קודש אשר תקראו אותם", בין בזמנם<BR>
ובין שלא בזמנם, אין לי מועדות אלא אלו.  )משנה, ראש השנה, פ"ב משנה ח'(</P>
<P ALIGN="RIGHT">
אפשר להסביר את טענתו של רבי עקיבא במספר רמות. ראשית, ברמה המעשית. אין אפשרות לשמור על אחדותו של העם<BR>
תוך כדי חילוקי דעות על לוח השנה. כמעט כל הכיתות שהתפלגו בעם היהודי אמצו להם לוח שנה חדש. בית שמאי<BR>
ובית הלל הצליחו לשמור על האחדות שביניהם, למרות חילוקי דעות קשים, בגלל ששמרו בין השאר על לוח שנה אחיד.</P>
<P ALIGN="RIGHT">
שנית, אפשר לראות כאן תפישה מודרנית של הזמן. הזמן אינו מוחלט אלא יחסי. על פי תורת היחסות, למשל, צופים<BR>
שונים יכולים למדוד זמנים שונים לאותו תהליך. באופן מפתיע אנו מוצאים כאן תפיסה דומה. השעון המודד את<BR>
הזמן, החודש או השנה, אינו מוחלט, אלא תלוי במתבונן, היכול להשפיע על הזמן שהוא עצמו מודד. </P>

<P ALIGN="RIGHT">
ברובד  עמוק יותר, היכולת של בית הדין להחליט על המועדות מבטאת תפיסה של מעמדם של ישראל מול האלהים.</P>
<P ALIGN="RIGHT">
א"ר קריספי בשם רבי יוחנן, לשעבר - "אלה מועדי ה'", מכאן ואילך - "אשר תקראו אותם". )ירושלמי, ראש השנה,<BR>
פ"א, ה"ג(</P>
<P ALIGN="RIGHT">
הסמכות הבלעדית להחליט על המועד של המועד נמסרת בידיהם של ישראל. בדומה לסוגיית לתנורו של עכנאי, אנו<BR>
עומדים כאן מול  נועזות תיאולוגית מעוררת התפעלות של רבי יוחנן, המוציא, כביכול, את הקב"ה מן המשחק.<BR>
אלהים נתן את הכללים, ואת הסמכות. מכאן ואילך בית הדין הוא הקובע. אותו רבי יוחנן דורש במקום אחר</P>
<P ALIGN="RIGHT">
א"ר יוחנן, כשמתכנסין מלאכי השרת לפני הקב"ה לומר אימתי ראש השנה ויום הכיפורים, הקב"ה אומר להם: אותי<BR>
אתם שואלים?! אני ואתם נלך לבית דין של מטה. )דברים רבה ב' יד(</P>

<P ALIGN="RIGHT">
<B><FONT SIZE="+1">המועדות והשבת</FONT></B></P>
<P ALIGN="RIGHT">
לעומת המועדים, קביעת השבת איננה בסמכותם של חכמים. המחזוריות השבועית, שבמרכזה עומדת השבת, מתגלגלת<BR>
והולכת מאליה, בלי הכרעותיו של בית הדין.</P>

<P ALIGN="RIGHT">
בניגוד מסוים לנאמר לעיל, פרשת המועדות שבפרשתנו פותחת בשבת </P>
<P ALIGN="RIGHT">
ששת ימים תעשה מלאכה  וביום השביעי שבת שבתון</P>
<P ALIGN="RIGHT">
וכבר דנו רבים בעניין. חז"ל עצמם הרגישו בדבר. על הפסוק האחרון של פרשת המועדות המספר לנו כי </P>
<P ALIGN="RIGHT">
וידבר משה את מועדי ה' אל בני ישראל</P>
<P ALIGN="RIGHT">
דורשים חז"ל דרשה נועזת ואומרים:</P>
<P ALIGN="RIGHT">
תניא "מועדי ה'" נאמרו, שבת בראשית לא נאמרה - מועדי ה' צריכים קידוש, שבת בראשית לא צריכה קידוש בית<BR>
דין. )בבלי, נדרים, ע"ח, ע"א(</P>
<P ALIGN="RIGHT">
כלומר, למרות הכללתה של השבת בתוך פרשת המועדות היא אינה מועברת על ידי דיבורו של משה לסמכותם של ישראל.<BR>

פירוש דרשני אחר, חסידי כמעט, מובא בשם הגאון מוילנא. השבת המוזכרת בפרשתנו איננה שבת בראשית אלא יום<BR>
כיפור. על פי פירוש זה, הפסוק </P>
<P ALIGN="RIGHT">
ששת ימים תעשה מלאכה  וביום השביעי שבת שבתון</P>
<P ALIGN="RIGHT">
אינו מתייחס לימי השבוע אלא מסכם את שבעת ימי המועד שעליהם מדברת הפרשה - ראשון ואחרון של פסח, שבועות,<BR>
ראש השנה, יום כיפור, ראשון של סוכות ושמיני עצרת. בששה מתוך שבעה אלה מותרת מלאכה - מלאכת אוכל נפש, ורק<BR>
באחד מהם - ביום כיפור, אסורה כל מלאכה. </P>
<P ALIGN="RIGHT">
</P>
<P ALIGN="RIGHT">
על ההבדל שבין השבת והמועדות עמד בדבריו רבי מאיר שמחה מדווינסק בספרו "משך חכמה" </P>
<P ALIGN="RIGHT">
דע, דבדת האלקי יש מצוות המקשרין בין ישראל לאביהם שבשמים, ויש מצוות המקשרים ישראל זה לזה. כגון ציצית<BR>
ותפילין ומזוזה - הן מצוות המקשרין ישראל להשם יתברך, וגמילות חסדים ותרומות ומעשרות המה מקשרין זה לזה.<BR>
ונמשל זה יש בין שבת ליום טוב. שבשבת הלא "אל יצא איש ממקומו", &hellip;. ואם כן כל איש בפני עצמו הוא לבדו יושב<BR>
ועוסק בתורה. שהמה מקושרים אל השם יתברך המרכז האמיתי, אשר כל ישראל המה קוים נפרדים ומגיעים למרכז אחד -<BR>
הוא השם יתברך... אבל יום טוב הוא מן המצוות המקשרין האומה זה לזה&hellip;.. וכולם חייבים לעלות לרגל ולשמוח<BR>
ולשמח. לכן הותרה הוצאה והבערה שאם לא כן לא יהיו מקושרים ומאוגדים זה לזה כאחד.</P>

<P ALIGN="RIGHT">
<FONT SIZE="+1"><B> תפקידם הלאומי של המועדות</B></FONT></P>
<P ALIGN="RIGHT">
קישור האומה, בלשונו של בעל המשך חכמה, נעשה בין השאר על ידי שימור הזיכרון הקולקטיבי של המאורעות<BR>
המכוננים את התודעה הלאומית, שהוא אחד התפקידים המרכזיים של המועדות.</P>
<P ALIGN="RIGHT">
שמור את חודש האביב כי בחודש האביב יצאת ממצרים</P>
<P ALIGN="RIGHT">
למען ידעו דורותיכם כי בסוכות הושבתי את בני ישראל</P>
<P ALIGN="RIGHT">
עולם הטבע שבתוכו אנו חיים הוא עולם מחזורי, המתנהל במעגלים של זריחה ושקיעה, זריעה וקצירה, צמיחה<BR>
וקמילה, לידה ומוות. באותה מעגליות הכל נמחק ונשכח, ואחר כך נוצר מחדש. כי אין זכרון לראשונים - קובע<BR>
קהלת בגישתו הפסימית. המועדים כנקודות ציון על פני רצף הזמן, הם אמצעי במלחמה נגד השכחה ובעד הזהות. הם<BR>
אלה המציינים את הזיכרון הלאומי בתוך המעגליות הטבעית ונותנים לחיינו משמעות, ייעוד ותקווה.</P>
<P ALIGN="RIGHT">
בגלל המרכזיות של המועדים בתודעה ובהוויה הלאומית, ראוי כי ישראל ונציגיהם הם שיקבעו מתי יחולו המועדים.<BR>
אולם המועדים כמעצבי ומשמרי הזהות הלאומית אינם כוללים את השבת. לרעיונות המיוצגים על ידי השבת קיים ממד<BR>
קוסמי, אוניברסלי, המגיע אלינו מבריאת העולם - וביום השביעי שבת וינפש, והחורג מעבר לממד הלאומי הצר.<BR>
השבת באה לעולם הרבה לפני המאורעות שכוננו את הזהות הלאומית שלנו, ועל כן אינה נקבעת על ידי ישראל. ואכן,<BR>
אנו מברכים בשבת חול המועד מקדש השבת וישראל והזמנים. קודם כל השבת, אחר כך ישראל ורק בסופו של דבר<BR>
הזמנים.</P>
<P ALIGN="RIGHT">
</P>
<P ALIGN="RIGHT">
לסיום, חשוב שנזכור כי הזהות הלאומית מתבטאת לא רק בזיכרון קולקטיבי אלא גם באחריות משותפת. בתוך פרשת<BR>
המועדות מצווה אותנו התורה</P>
<P ALIGN="RIGHT">
ובקוצרכם את קציר ארצכם לא תכלה פאת שדך בקוצרך, ולקט קצירך לא תלקט, לעני ולגר תעזוב אותם, אני ה'<BR>
אלהיכם.</P>
<P ALIGN="RIGHT">
העני והגר הם חלק ממך. המועד איננו שלם ללא דאגה לחלק החלש של החברה. ואכן פוסק הרמב"ם</P>
<P ALIGN="RIGHT">
מוטב לאדם להרבות במתנות לאביונים מלהרבות בסעודתו ובשלוח מנות איש לרעהו, שאין שם שמחה גדולה ומפוארה<BR>
אלא לשמח לב עניים ויתומים ואלמנות וגרים. )היד החזקה, הלכות מגילה, פ"ב הלכה יז'(</P>

<P ALIGN="RIGHT">
המועד הנו יום רגיל שתודעתו של העם היהודי הופכת אותו לחג. זאת היא המשמעות הפשוטה של מקרא קודש - יום<BR>
ההופך לקודש על ידי הקריאה של הצבור. החג אינו נוצר בלי השתתפות, ובעיקר בלי אחריות ציבורית. שאם לא כן,<BR>
כיצד יהיו הפרטים המרכיבים את העם מקושרים ומאוגדים זה לזה כאחד.</P>
<P ALIGN="RIGHT">
<FONT SIZE="-1"><I>צבי מזא"ה הוא פרופסור לפיסיקה ואסטרונומיה, יו"ר המכון לאסטרונומיה באוניברסיטת תל אביב וחבר הנהלת<BR>
נתיבות שלום</I></FONT></P>


<P ALIGN="RIGHT"><HR width=95%>
</P>
<h3 ALIGN="RIGHT">
"והאלוהים יבקש את נרדף"</h3>
<P ALIGN="RIGHT">
"והאלהים  יבקש את נרדף" - )קהלת ג( רב הונא בשם רב  יוסף  אמר: לעולם "והאלהים יבקש את נרדף"; אתה מוצא<BR>
צדיק רודף צדיק "והאלהים יבקש את נרדף", רשע רודף  צדיק  "והאלהים יבקש את נרדף", רשע רודף רשע "והאלהים <BR>
 יבקש   את  נרדף"  אפילו  צדיק  רודף  רשע, "והאלהים יבקש את נרדף" מכל מקום "והאלהים יבקש את  נרדף".</P>
<P ALIGN="RIGHT">
רבי  יהודה  ב"ר  סימון אמר בשם ר"י ב"ר נהוראי:   לעולם   הקב"ה  תובע  דמן  של  נרדפין  מן הרודפין, <BR>
תדע  לך  שכן  הוא,  שכן הבל נרדף מפני קין ובחר  הקדוש  ברוך  הוא  בהבל, שנאמר )בראשית ד( "וישע  ה' אל<BR>
הבל ואל מנחתו" נוח נרדף מפני דורו ולא בחר הקב"ה אלא בנח, שנאמר )שם ז( "כי אותך ראיתי צדיק  לפני  בדור<BR>
הזה", אברהם נרדף מפני נמרוד ובחר הקדוש  ברוך  הוא באברהם, שנאמר )נחמיה ט( "אתה הוא ה' האלהים אשר בחרת<BR>
באברם" יצחק נרדף מפני פלשתים  ובחר  הקב"ה ביצחק, שנאמר )בראשית כו( "ראה ראינו כי היה ה' עמך" יעקב<BR>
נרדף מפני עשו ובחר הקדוש  ברוך  הוא  ביעקב,  שנאמר  )תהלים קלה( "כי יעקב  בחר  לו יה" יוסף נרדף מפני<BR>
אחיו ובחר הקב"ה ביוסף,  שנאמר  )שם  פא( "עדות  ביהוסף  שמו"  משה נרדף  מפני  פרעה  ובחר  הקדוש  ברוך <BR>
הוא  במשה, שנאמר  )שם  קו( "לולי  משה  בחירו" -  דוד  נרדף מפני שאול  ובחר הקב"ה בדוד, שנאמר )שם עח(<BR>
"ויבחר בדוד עבדו"  שאול  נרדף  מפני פלשתים ובחר הקדוש ברוך הוא  בשאול, שנאמר )שמואל א יב( "הראיתם אשר<BR>
בחר בו  ה'"  ישראל  נרדפין  מפני  האומות  ובחר  הקב"ה בישראל,  שנאמר  )דברים  יד( "ובך  בחר  ה' להיות<BR>
לו לעם  סגולה"</P>
<P ALIGN="RIGHT">
 רבי  אליעזר ב"ר יוסי בן זמרא אמר: אף בקרבנות  כך,  אמר  הקדוש ברוך הוא: שור נרדף מפני ארי,  עז <BR>
נרדף  מפני  נמר,  כבש מפני זאב, לא תקריבו לפני  מן  הרודפים, אלא מן הנרדפין ככתוב )ויקרא כג(: "שור או<BR>
כשב או עז כי יולד". )ויקרא רבה פרשה כז(</P>
<P ALIGN="RIGHT"><HR width=95%>
</P>
<h3 ALIGN="RIGHT">
"ושור או שה, אותו ואת בנו לא תשחטו ביום אחד"</h3>
<P ALIGN="RIGHT">
ולא על האדם לבדו ציוותה התורה החמלה והחנינה, כי גם על הבהמה והעוף, וזה מצד אחד לטובת בעלי החיים עצמם<BR>
כי רחמיו על כל מעשיו, ומצד אחר הוא לתועלת האדם עצמו, כדי שיתרגל במידת החמלה, ולא ילמד מידת האכזריות.<BR>
)מתוך "יסודי התורה" לרבי שמואל דוד לוצאטו, מובא ב"שבת שבתו" מאת ד"ר אברהם שטאל ז"ל, עמ' 447(</P>

<P ALIGN="RIGHT">
וחסידים מספרים:<BR>
מעשה ברבי דוד מלילוב שבא לראש השנה להקביל פני רבו ה"חוזה" מלובלין. קודם תקיעות הרגישו חבריו החסידים<BR>
שרבי דוד איננו. הלכו אל האכסניה שלו לחפשו. כיוון שבאו לשם, מצאו את רבי דוד עומד באורווה ומאכיל את<BR>
הסוסים מספוא. הסייס, טרוד בתפילות ובתקיעות היום, השתהה בבית הכנסת ושכח להאכיל ולהשקות את הסוסים. עמד<BR>
רבי דוד ונטל המצווה לעצמו.</P>
<P ALIGN="RIGHT">
)שם, עמ' 454( </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

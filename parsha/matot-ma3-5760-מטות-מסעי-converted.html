<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת מטות - מסעי</FONT><BR>
<FONT SIZE="3" COLOR="navy">גליון מס' 145 תש"ס</FONT><BR>

 </p>


<P ALIGN="RIGHT">
<B>והיו  לכם  הערים  למקלט מגאל ולא ימות הרצח עד<BR>
עמדו לפני העדה למשפט.                          </B><BR>
                         <FONT SIZE="-1">       (במדבר  לה  יב)</FONT></P>

<h3 ALIGN="RIGHT">
גם לרוצח מגיע משפט צדק.                        </h3>
<P ALIGN="RIGHT">
 'והיו  לכם  הערים  למקלט  מגואל ולא  ימות הרצח<BR>
 וגו'' למה  נאמר?  לפי שהוא אומר 'ורצח גואל הדם<BR>
את הרוצח אין לו דם' שומע אני בינו לבין עצמו    <BR>
יהרגנו?  ת"ל  'ולא ימות הרוצח עד עמדו לפני העדה<BR>
למשפט. )סיפרי  מסעי פיסקא קס(                  </P>
<P ALIGN="RIGHT">
רבי עקיבא  אומר:  מנין לסנהדרין שראו באחד שהרג <BR>
את הנפש, שאין ממיתין אותו  מיד, עד שיעמוד בבית <BR>
דין? ת"ל 'עד עמדו לפני העדה למשפט' -  עד  שיעמוד<BR>
 בבית דין  אחר  . )מכות יב, ע"א(               <BR>
ספרי חסידות, ייטב פנים ח"א דף עה/א             </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
פרשת נדרים.                                    </h2>
<h3 ALIGN="RIGHT">
אבנר רועי                                      </h3>
<P ALIGN="RIGHT">
פרשת 'מטות' בראשיתה עוסקת בענייני נדרים. בכך   <BR>
היא ממשיכה את סוף פרשת 'פנחס' שעסקה בקורבנות   <BR>
החובה של המועדים: "אלה תעשו לד' במועדיכם, לבד  <BR>
מנדריכם ונדבותיכם...". עם תשלומי החובה במועדים <BR>
היו מביאים גם את תשלומי הנדרים והנדבות שקיבלו על<BR>
עצמם אנשים מישראל במשך השנה. בניגוד לקורבנות   <BR>
החובה במועדים, התורה לא מפרטת באלו מצבים או    <BR>
סיבות אדם נודר 'נדר'.                          </P>
<P ALIGN="RIGHT">
	באופן כללי, לתופעת הנדר שני היבטים עיקריים:   <BR>
ההיבט הראשון - הנדר כתמורה למילוי משאלה. לכל אדם<BR>
משאלות לב הקשורות בדרך כלל לעצמו או לבני ביתו, <BR>
"חיי, בני, ומזוני" )מועד קטן כח ע"א(. האדם מקבל<BR>
על עצמו לתת מצדו תמורה לכך שמשאלתו תתקיים,     <BR>
ובמובן הדתי, ישלם לאלוקים שגמל עמו.            </P>
<P ALIGN="RIGHT">
	ההיבט השני הוא נדר שאינו על תנאי - ללא ציפייה <BR>
לקבלת תמורה, מעין הודיה או ביטוי של רצון האדם  <BR>
להתקרב אל בוראו, ל'התקדש'.                     </P>
<P ALIGN="RIGHT">
	ממקורות במקרא )חנה, אשת מנוח( וממקורות בית שני<BR>
)הלני המלכה, מרים התדמורית, ברניקי( מרובות דווקא<BR>
נשים הנודרות נדרים מהסוג הראשון שהוזכר - לשם   <BR>
מילוי משאלה. יתכן כי ניתן להסביר זאת ברגישות   <BR>
היתר שחשה אם כלפי ילדיה ובני ביתה, וכן בתופעת  <BR>
העקרות הנפוצה ושיוחסה בעבר לאישה בלבד, ועוד אפשר<BR>
משום הסיכון המרובה שהיה כרוך בעבר בלידה. יתכן  <BR>
שזה ההסבר לכך שבפרשת נדרים הוקדשו מרבית הפסוקים<BR>
לנדר האישה או הבת.                             </P>
<P ALIGN="RIGHT">
	הואיל ומתקבל על הדעת כי אדם בשעת מצוקה נוטה   <BR>
להבטיח דברים שלא יוכל לעמוד בהם בעתיד )כמו נדר <BR>
יפתח..( נכתבו בתורה "דיני הפרה" בכדי למנוע בעוד<BR>
מועד )"ביום שומעו"( הבטחות שאינן ברות קיום.    <BR>
ומדוע ניתנה זכות ההפרה בידי הבעל או האב לגבי נדר<BR>
הנשים, קרוב לוודאי שהדברים מבטאים את המבנה     <BR>
הפטריאכלי של המשפחה שהיתה נהוגה בזמנו. מאחר    <BR>
והגבר הוא שדאג לפרנסת המשפחה הוא גם יכול היה   <BR>
לאמוד את יכולת המשפחה לעמוד מאחרי קיום הנדר.   <BR>
ולגבי הסוברים כי אשה קלת דעת היא ונוטה לנדור בעת<BR>
מצוקה ללא שיקול הדעת יותר מהגבר, היו הנשים     <BR>
מביאות  כתנא מסייע את נדר  יפתח  ותוצאותיו     <BR>
הטרגיות.                                       </P>
<P ALIGN="RIGHT">
		מאוחר יותר בזמן התנאים הופיע המושג המוכר בשם:<BR>
'התרת נדרים' שהינם 'פורחין באויר' משום ש"אין להם<BR>
על מה שיסמכו" )משנה חגיגה פ"א מ"ח(. ניתן לשער כי<BR>
כשם שנתנה התורה עבור הנשים את האפשרות להפר את  <BR>
הנדר, נחוץ היה מוצא מעין זה גם לנדרם של הגברים.<BR>
זוהי דוגמא נוספת לחיותה של ההלכה להענות למצוקות<BR>
במציאות חברתית, כפי שמובא במשנה נדרים פ"ג מ"א: <BR>
"ארבעה נדרים התירו חכמים: נדרי זירוזין, נדרי   <BR>
הבאי, נדרי שגגות, ונדרי אונסים.....".          </P>
<P ALIGN="RIGHT">
		במסורת התנאים התגבשו שתי השקפות מנוגדות ביחס <BR>
לתופעת ה'נדר'.  שתיהן נבעו מתוך פסוקים סותרים  <BR>
במקרא )נדרים ט ע"א, ועיין שם לגבי חילופי       <BR>
גירסאות(:  ר' מאיר אמר: "טוב אשר לא תידור משתדור<BR>
ולא תשלם" )קהלת ה: ד( - טוב שאינו נודר כל עיקר.<BR>
ר' יהודה סבר: טוב משניהם שנודר ומשלם שנאמר:    <BR>
"נדרו ושלמו לה' אלוקיכם" )תהילים עו: יב(. מכאן <BR>
שהיחס האמביוולנטי לתופעת הנדרים קדום, וניתן    <BR>
להסבירו שאמנם עלול אדם להיכשל בנדר כשאינו יודע <BR>
לאמוד את היקף רכושו ורמת הסתגלותו מחד, ומאידך -<BR>
גדול האדם הנודר ועומד בנדרו.                   </P>
<P ALIGN="RIGHT">
		מה הביא את החכמים לכדי שתי השקפות כה שונות   <BR>
ביחס ל'נדר'? אפשר שניתן לראות את העניין בהתאם  <BR>
לשני ההיבטים שראינו לעיל: ר' מאיר התיחס לסוג   <BR>
הנדר הראשון שהוזכר, וחשש כי אדם בשעת מצוקה אינו<BR>
בר שיקול דעת לנדור נדר, לפיכך המליץ שלא לנדור. <BR>
ר' יהודה התייחס לסוג השני של הנדרים וראה ב'נדר'<BR>
אמצעי שדרכו יכול האדם לעלות בקדושה. פעמים שעלייה<BR>
זו אפשרית על ידי 'חישוק עצמי'. לפיכך המליץ:    <BR>
"לנדור ולשלם". גישה זו הנה חסידית קדומה, שנשמרה<BR>
במסורת אצל  ר' יהודה עצמו: ש'חסידים ראשונים'   <BR>
נדרו נזירות משום שהתאוו להביא קורבן חטאת מפני  <BR>
החשש שמא חטאו )ירושלמי נדרים פ"א ה"א לו ע"ד(.  </P>
<P ALIGN="RIGHT">
		הרמב"ם הטיב להעמיד את האופנים השונים של      <BR>
השימוש ב'נדר' . בדבריו בסוף הלכות נדרים: "מי   <BR>
שנדר נדרים כדי לכונן דעותיו ולתקן מעשיו הרי זה <BR>
זריז ומשובח.... ואף על פי שהן עבודה לשם, לא ירבה<BR>
בנדרי איסור ולא ירגיל עצמו בהם...  אמרו חכמים: <BR>
כל הנודר כאילו בנה במה. ואם עבר ונדר, מצוה להשאל<BR>
על נדרו כדי שלא יהא מכשול לפניו. במה דברים     <BR>
אמורים בנדרי איסר, אבל נדרי הקדש מצוה לקיימן ולא<BR>
ישאל עליהם אלא מדוחק, שנאמר נדרי לה' אשלם".    </P>
<P ALIGN="RIGHT">
		הרמב"ם רואה בחיוב נדרים שאדם מקבל על עצמו ללא<BR>
קבלת תמורה, אך מדגיש את הסתייגותו מ'נדרי איסור'<BR>
- שאוסר על עצמו דברים המותרים לו. מכאן, שאל לו <BR>
לאדם לנדור על דברים שלא יוכל לעמוד בהם, כדברי ר'<BR>
מאיר לעיל, ואילו ב'נדרי הקדש' סובר הרמב"ם כר'  <BR>
יהודה.                                         </P>
<P ALIGN="RIGHT">
		המהר"ל מפראג בביאורו לפרקי אבות לא חילק בין  <BR>
השימושים השונים של הנדר, וראה בנדר אמצעי שניתן <BR>
ביד האדם משום היותו נברא ב'צלם'. ואלו דבריו: הוא<BR>
ר' עקיבא היה אומר: "חביב אדם שנברא בצלם. נראה כי<BR>
קבע ר' עקיבא כאן מפני שאמר לפני זה: "נדרים סייג<BR>
לפרישות" .....כי מאחר שהאדם חביב ויש לו מעלה   <BR>
עליונה מאוד, נתן ה' יתברך פרשת נדרים שיעשה אדם <BR>
סייג וגדר שלא תתקלקל מעלתו שנברא בצלם" )דרך חיים<BR>
פ"ג, יד(.                                      </P>
<P ALIGN="RIGHT">
		לפיכך מתאימה הפתיחה לפרשת הנדרים: "איש כי ידר<BR>
נדר לה'..... אשה כי תדר נדר לה'" הנודר והנודרת <BR>
עומדים לפני שמים בכל מוצא פיהם, אם בתקווה למילוי<BR>
משאלות, ואם ברצונם להתקדש מתוקף הצו של: "קדושים<BR>
תהיו".                                         </P>
<P ALIGN="RIGHT">
<FONT SIZE="-1">      אבנר רועי  , חבר קיבוץ סעד, הוא דוקטוראנט<BR>
במחלקה להיסטוריה של עם ישראל באוניברסיטת בן    <BR>
גוריון, כותב על "הנזירות היהודית בימי בית שני  <BR>
ובתקופת המשנה".                                </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"ולא  תטמא  את  הארץ  אשר  אתם י?שבים בה אשר   <BR>
אני שכן בתוכה כי אני ה' שכן בתוך בני ישראל."   <BR>
<FONT SIZE="-1">       (במדבר לה  לד)  </FONT>                        </h4>
<P ALIGN="RIGHT">
'ולא תטמא':  החנופה את הארץ או הוא ציווי בעבור <BR>
כי  אני  שוכן  בתוכם ולא לכבוד הארץ, רק לכבוד  <BR>
בני ישראל על כן אמר 'שוכן בתוך בני ישראל'. )אבן<BR>
עזרא במדבר שם, שם(                             </P>
<P ALIGN="RIGHT">
...אולם אם עם ישראל לפי מהותו והתנהגותו איננו    <BR>
מהווה משכן לשכינה, ברור כי גם הארץ לא תהיה משכן<BR>
לשכינה. מן הראוי להדגיש כי כל אותו מסע ארוך אשר<BR>
במהלכו היה ישראל לעם וניתנה לו  תורה, כל זה לא <BR>
ארע בארץ, אלא דווקא במהלך המסע אליה. במילים    <BR>
אחרות, לא בגלל ביאתו אל הארץ נעשה ישראל לעם ה' <BR>
,אלא ההפך הוא הנכון, ובאשר הוא עם ה', הוא גם בא<BR>
אל הארץ. )מתוך י.ליבוביץ: 'שבע שנים של שיחות על<BR>
פרשת השבוע' עמ' 754(                           </P>

<P ALIGN="RIGHT">
'ולא   תחניפו  את  הארץ'  אל  תגרמו  לארץ  שתהא<BR>
 מחנפת  לכם.   'כי  הדם  הוא יחניף' רבי יאשיה  <BR>
אומר:  לשון  נוטריקון  - יחון  אף על הארץ.     <BR>
'ולארץ לא יכופר'  למה  נאמר?  לפי שהוא אומר    <BR>
'וערפו שם את העגלה  ' הרי  שנתערפה  עגלה  ואח"כ<BR>
נמצא ההורג שומע אני  פוטרין אותו? ת"ל 'ולארץ לא<BR>
יכופר.'  ולארץ לא יכופר  הרי עגלה כאדם, מה אדם <BR>
תולה, אף עגלה תולה.  ולא  תטמא   את  הארץ  היא <BR>
טהורה  מליטמא  ואין  כל  הארצות  טהורות  מליטמא.<BR>
  'שוכן בתוך בני ישראל'  יכול בתוך מאה בתוך אלף,<BR>
ת"ל בתוך בני ישראל. ויש  אומרים  בתוך  כל  שבט <BR>
ושבט.  וי"א בכל השבטים.  רבי  נהוראי  אומר: 'כי<BR>
אני ה' שוכן' יכול בגלות? ת"ל  'בארץ'.  או בארץ <BR>
ואתם בגלות,  ת"ל 'בתוך בני ישראל'  בשעה  שבני  <BR>
ישראל  בארץ,  ולא  בשעה שהן בחוצה  לארץ.   'ולא <BR>
תטמא את הארץ' מגיד הכתוב ששפיכת  דמים  מטמא את <BR>
הארץ ומסלקת את השכינה.  מפני  שפיכת  דמים חרב  <BR>
בית המקדש.  מעשה בשני כהנים  שהיו  שוין  ורצין <BR>
ועולין  בכבש  קדם אחד מהם את  חברו בתוך ארבע   <BR>
אמות נטל סכין ותקע לו בלבו, בא  ר'   צדוק  ועמד <BR>
על  מעלות  האולם  ואמר:  שמעוני  אחינו  בית    <BR>
ישראל  הרי  הוא  אומר  'כי  ימצא  חלל  באדמה   <BR>
וגו''  בואו  ונמדוד  על  מי  ראוי להביא את     <BR>
העגלה  על  ההיכל  או  על העזרות?  געו כלם בבכיה.<BR>
 ואח"כ  בא  אביו  של  התינוק ואמר להם: אחינו,  <BR>
אני  כפרתם  עדיין  בני  מפרפר וסכין לא נטמאת,  <BR>
ללמדך  שטומאת  סכינין  קשה  להן לישראל יותר    <BR>
משפיכות  דמים,   וכן  הוא  אומר  'וגם דם נקי שפך<BR>
וגו''  מכאן  אמרו:  בעון  שפיכות דמים שכינה    <BR>
מסתלקת מישראל  ומקדש   מיטמא. )ילקוט שמעוני    <BR>
במדבר  לה, סימן תשפח(                          </P>

<P ALIGN="RIGHT">
'ואני  הנני  מקים  את  בריתי':   על  זה  התנאי <BR>
שלא  תשפכו דם נקי, אני מקים את בריתי שלא לשחת  <BR>
עוד  הארץ,  אבל בשפיכת דם נקי תשחת הארץ, כאמרו <BR>
'כי  הדם  הוא  יחניף  את  הארץ',   ולארץ לא    <BR>
יכופר וגו',  אבל  על כל שאר העבירות ילקה החוטא <BR>
ולא תשחת  הארץ. )ספורנו בראשית  ט , ט (        </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

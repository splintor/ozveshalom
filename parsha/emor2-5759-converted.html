<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Emor</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת אמור</FONT><BR>
<FONT SIZE="3" COLOR="navy">גליון מס' 80 תשנ"ט</FONT>

 </p>

<P ALIGN="right">
'משפט אחד יהיה  לכם':  משפט  השוה  לכולכם .   <BR>
 <FONT SIZE="-1">       (תלמוד בבלי, מסכת בבא קמא דף פד, ע"א) </FONT></P>
<P ALIGN="right">
'כגר  כאזרח':  כשם  שאני  תובע עלבון האזרח, כך<BR>
אני תובע  עלבון  הגר  ובהמתו.                 <BR>
   <FONT SIZE="-1">             (חזקוני ויקרא פרק כד פסוק כב) </FONT></P>

<h3 ALIGN="right">
"כגר כאזרח יהיה"                              </h3>
<P ALIGN="right">
'כגר כאזרח יהיה, כי אני ה' אלהיכם':  אלהי הגר <BR>
ואלהי האזרח, ולא נכר שוע לפני דל.             <BR>
<FONT SIZE="-1">                (ספורנו ויקרא פרק כד, פסוק כב)</FONT></P>
<P ALIGN="right">
'כגר  כאזרח  יהיה':   הנכרי  הבא  מארץ אחרת   <BR>
ונפרד מארצו  נקרא גר,  מלשון גרגיר הנפרד מן   <BR>
האילן,  ומי שאבותיו  מן  העיר  נקרא אזרח,     <BR>
מלשון )תהלים לז( 'ומתערה  כאזרח רענן',  כדמיון<BR>
הנטיעה הנטועה מימי קדם, ולכך אמר כי המשפט הזה <BR>
יהיה שוה בכולן.                               </P>
<P ALIGN="right">
'כי  אני  ה' אלהיכם':  אם עשיתם אותו משפט אני <BR>
ה' אלהיכם,   ומכלל  הן  אתה  שומע לאו,  לפי שכל<BR>
מי שאינו  נוהג  אותו  משפט, הרי זה כאלו הוציא <BR>
עצמו מאלהותו   וכפר   בעיקר,     שהרי   דבר   <BR>
ידוע  שכל האמונות שיש לאומות ומשפטיהן פירוש   <BR>
התורה הן, והמשפטים  שבתורה  הן  מעקרי תורה,   <BR>
וכשאין אנו עוסקים  בהם  הנה  זה  חלול  השם,   <BR>
ואותן שאפשר להם  למחות  ואינן מוחין, הרי הם   <BR>
מחללים את השם וחולקין  כבוד  לעכו"ם  ומבזים   <BR>
תורת  משה  ומכלין ממונם של ישראל, שכל העולם כלו<BR>
       <FONT SIZE="-1"> (רבינו בחיי ויקרא כד, כב) </FONT>.תלוי בדינים</P>
<P ALIGN="right"><HR WIDTH="95%" ALIGN=CENTER>

</P>
<h2 ALIGN="right">
כנסת ישראל איננה ניתנת לחלוקה                 </h2>
<h3 ALIGN="right">
מתי הרשקוביץ                                  </h3>
<P ALIGN="right">
ספר ויקרא נקרא 'תורת כוהנים'.  ואכן, הפרשיות  <BR>
הראשונות עוסקות בעבודת הכוהנים ובתהליך משיחתם <BR>
והכשרתם לתפקיד הכהונה. אבל,  הפרשיות האחרונות <BR>
עוסקות בעיקר בטהרה וקדושה אצל כלל  ישראל , ורק<BR>
בפרשת אמור אנו חוזרים לנושא של טהרה וקדושה אצל<BR>
הכהן.  הסיבה שהתורה עוסקת בקדושה של כלל  ישראל<BR>
לפני העיסוק בקדושה של הכהן  היא כי הקדושה של  <BR>
הכהן נובעת מקדושתו של הכלל, וללא קדושה של הכלל<BR>
- של כנסת ישראל- אין קדושה לכהן. אפשר להביא   <BR>
סימוכין לטענה זו מפרשת אחרי-מות בנושא עבודת יום<BR>
הכיפורים. בחטאת העם כתוב "וכפר בעדו ובעד ביתו <BR>
ובעד כל קהל עדת ישראל" ומדוע צריך  הכהן שכבר  <BR>
הקריב את שני קורבנות  החטאת שלו ושל ביתו כדי  <BR>
לכפר על חטאותיו וחטאות ביתו, לכלול  עצמו בוידוי<BR>
של  קרבן החטאת של העם? נראה שדבר זה מלמד אותנו<BR>
שכל עוד אין כפרה עבור העם,  עדיין קיים פגם אצל<BR>
הכהן הגדול, שרק בא על תיקונו באמצעות הקרבת חטאת<BR>
העם.                                          </P>
<P ALIGN="right">
בדומה לרעיון שקדושתו וגדולתו של מנהיג תלויות  <BR>
בעם, אנו מוצאים אצל משה רבינו כי על הפסוק בכי-<BR>
תשא "לך רד כי שחת עמך" אומרת הגמרא )ברכות לב.(<BR>
"אמר הקב"ה:  רד מגדולתך -  כלום נתתי לך גדולה <BR>
אלא לישראל, ועכשיו ישראל חטאו למה לך גדולה?"  <BR>
)גישה דומה נקט הרב עובדיה יוסף כשטען שבכינוי  <BR>
ראש ממשלתנו הנוכחי עזה עיוורת, הוא לא התכוון  <BR>
לביקורת אישית עליו אלא לביקורת והטפת מוסר כלפי <BR>
הציבור לשפר את דרכיהם.(                       </P>
<P ALIGN="right">
כפי שאנו רואים, קדושת המנהיגים נובעת מהעם,    <BR>
כשהקדושה של העם נובעת מעצם הוויתו כציבור . הרב<BR>
סולובייציק בספרו "על התשובה"  אומר שהיחיד זוכה<BR>
לכפרה ביום הכיפורים דרך השעיר לעזאזל שהינו קרבן<BR>
ציבור ורק על ידי דבקות והתמזגות עם הכלל , היחיד<BR>
זוכה לכפרה שעם ישראל כציבור זוכה בה.  גם הרב  <BR>
קוק מצדד ברעיון דומה בספר 'מועדי ראי"ה' על    <BR>
המאמר בהגדה על הבן הרשע "ולפי שהוציא את עצמו מן<BR>
הכלל, כפר בעיקר" &ndash; שהעיקר של עם  ישראל הוא    <BR>
באחדותו, כך שפגיעה באחדות היא בעצם כפירה בעיקרו<BR>
של העם.                                       </P>
<P ALIGN="right">
יש בפרשה שלנו שני חגים שבהם מופיע הנושא הזה של<BR>
יצירת ציבור ואחדות. הראשון, כפי שהתייחסנו אליו<BR>
מקודם &ndash; יום כיפור,  שבו אנו זוכים לכפרה כחלק  <BR>
מכנסת ישראל, ובלשונו של הרב סולובייציק  "יהודי<BR>
שאיבד אמונתו בכנסת ישראל, ואף אם הוא בפינתו שלו<BR>
מקדש ומטהר  עצמו בחומרות ואיסורים &hellip; אינו מוכשר<BR>
כלל להיכנס ליום  הכיפורים המקיף את כנסת ישראל <BR>
כולה, לכל חלקיה ולכל דורותיה."  והשני, סוכות, <BR>
בהתאם  למדרש  המפורסם  ש"כל  אחד מארבע המינים <BR>
מסמל אחד מארבעה סוגי אנשים בישראל : אתרוג-  בעל<BR>
תורה ומעשים טובים, לולב  -בעל תורה ללא מעשים  <BR>
טובים,  הדס   -בעל מעשים טובים ללא תורה, וערבה<BR>
- לא זה ולא זה, ומה הקב"ה עושה? לאבדם אי אפשר,<BR>
אלא  יוקשרו לאגודה אחת והן מכפרין אלו על אלו."<BR>
  &ndash; כמן כן,  יש להוסיף שסוכות נבחר כחג של הקהל<BR>
סמל לאחדות.                                   </P>
<P ALIGN="right">
על מה מבוססת אחדות זו?  על-פי הרב קוק, הדבק   <BR>
המלכד את עם ישראל היא הנשמה הקולקטיבית &ndash; 'רוח <BR>
ה'' .  אם הרוחניות שלנו היא הגורם המלכד, אז   <BR>
לדבריו, אחד מן הגורמים לפירוד בעם  היא        <BR>
החומרנות.  כך,  שדרך אחת ליצירת אחדות היא מזעור<BR>
הדגש על  החומרנות.  ניתן למצוא בפרשתנו ביטוי  <BR>
יפה   לרעיון זה בפסוקים העוסקים ביום כיפור    <BR>
ובסוכות, בהם קיים מאפיין האחדות. לגבי יום כיפור<BR>
נאמר בפרשתנו "ועיניתם את נפשותיכם" &ndash; מהו      <BR>
העינוי? &ndash; חמשה איסורים של הנאת הגוף &ndash; אכילה,  <BR>
שתייה, רחיצה וסיכה, נעילת הסנדל ותשמיש המיטה. <BR>
כמו-כן, ביום הכיפורים, לפי המדרש, עם  ישראל  הם<BR>
כמו מלאכי השרת שאין להם חומר.  ועל-ידי זה,    <BR>
מגיעים לאחדות &ndash; )ראה הרמב"ן טז, ח(.  וכפי שכתוב<BR>
במדרש- "מה מלאכי השרת השלום מתווך ביניהם,  כך <BR>
הן ישראל  השלום מתווך ביניהם ביום כיפור."     </P>
<P ALIGN="right">
גם בסוכות, אנו נתקלים ברעיון  צמצום החומרנות. <BR>
חג הסוכות, שהוא  חג האסיף, אמור להיות שיא     <BR>
החומרנות. דווקא  בחג זה אנו מצווים לצאת מהבית <BR>
המרווח ולצמצם את עצמינו לתוך צריף של סוכה, כפי<BR>
שכותב בעל "עקידת יצחק"  על  הסוכה: " אשר בו   <BR>
יעזבו האנשים כל  עניני הכסף&hellip;סחורות ורוב  תבואות<BR>
&hellip; וכל  דבר הנקרא נכסים ויוצאים אל סוכה קטנה זו <BR>
שהיא התעוררות נפלאה שלא יעסוק  אדם  להרבות מאלו<BR>
בניינים,  כי די בהכרחי בלבד."                 </P>
<P ALIGN="right">
אבל לא מספיק להקטין את מעורבותינו בצרכים      <BR>
האישיים שלנו. המאפיין השני ביצירת ציבור, היא  <BR>
דאגה לזולת.  הרב סולובייציק ב"איש האמונה "    <BR>
מבחין בין אדם  הראשון  שבפרק א' בבראשית לבין  <BR>
אדם הראשון  שבפרק ב',  כשאחת מן ההבחנות היא   <BR>
היכולת של אדם השני ליצור קהילת תפילה וברית, דבר<BR>
שאדם הראשון )בפרק א'( איננו מסוגל לעשות. "רק  <BR>
אדם השני יודע אמנות התפילה משום שהוא עומד לפני<BR>
ה' כשהוא מבקש למען הרבים. אדם הראשון האגוצנטרי<BR>
והמסוגר בתוך עצמו, אינו זכאי להצטרף לקהילת    <BR>
                        ." &hellip;התפילה ובעלת הברית</P>
<P ALIGN="right">
והלא זה אחד מן המסרים  העיקריים של יום כיפור  <BR>
כפי שמתבטא בהפטרת היום: "הלא זה צום אבחרהו פתח<BR>
חרצובות רשע, התר אגודות מוטה ושלח רצוצים      <BR>
חופשיים וכל מוטה תנתקו&hellip; אז תקרא וה'  יענה,    <BR>
תשווע- ויאמר הנני."   רק כשנדאג לצדק חברתי אנו<BR>
יכולים להצטרף לציבור, לקהילת תפילה כך         <BR>
שתפילותינו תתקבלנה.                           </P>
<P ALIGN="right">
כמו כן, באמצע הפרשה של החגים, התורה מאזכרת    <BR>
מצוה שאיננה קשורה לכאורה  לכל העניין &ndash; "ובקצרכם<BR>
את קציר ארצכם לא תכלה פאת שדך בקצרך."  גם באמצע<BR>
החגים,  כשעסוקים בהבאת קורבנות ועבודת ה',  אסור<BR>
להזניח את הדאגה לזולת.                        </P>
<P ALIGN="right">
מפרשת אמור אנו למדים אחדות אמיתית מהי.  אנו   <BR>
נמצאים בעיצומה של מערכת בחירות ויש הרבה דיבורים<BR>
על הפילוג והפירוד בעם והצורך לאיחוי הקרעים.   <BR>
הדרך לאיחוי הקרעים איננה  איזו נוסחת פלא בה כל<BR>
אחד מוותר על חלק מערכיו ועקרונותיו כדי למצוא  <BR>
פשרה איפושהו באמצע.  לאיחוד אמיתי נגיע רק     <BR>
כשנשכיל להבין שכנסת ישראל איננה ניתנת לחלוקה  <BR>
וכל אחד מאתנו חייב לראות את הציבור שלו ככלל   <BR>
ישראל, ולא כקבוצה או תת-קבוצה בתוך הכלל.  אם  <BR>
נדע להתעלות מעל האגוצנטריות, נוכל לשים את     <BR>
הצרכים האישיים והקבוצתיים שלנו בצד ולהבחין    <BR>
בצרכים האמיתיים של הציבור-  צדק חברתי,        <BR>
שוויוניות, חידוש הצמיחה  הכלכלית והשכנת שלום  <BR>
באזורנו.                                      </P>
<P ALIGN="right"><FONT SIZE="-1">
  (Y.U) מתי הרשקוביץ הוא בוגר ישיבה אוניברסיטה<BR>
וגר בפתח תקוה.                                </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
קוראים מגיבים                                 </h3>
<P ALIGN="right"><FONT SIZE="-1">
)תגובות למאמרו של פרופי אברהם יצחק גרין, ש.ש  <BR>
                                           (75</FONT></P>
<P ALIGN="right">
על אף הזדהותי עם דרככם והנאתי הרבה מגליונכם,  <BR>
מצאתי טעם לפגם בדבריו של אברהם יצחק גרין      <BR>
שפרסמתם בדף של שבת הגדול. קביעתו שעל הדור שלנו<BR>
לראות את השעבוד בדורינו במצוקתו של העם הפלשתיני<BR>
נראית לי לא במקום. דומני שנשגה אם נבקש להנציח <BR>
את זכרון יציאת מצרים בדורנו על רקע סוגיה כה   <BR>
מורכבת ושנויה במחלוקת. היות ואינני רואה שום טעם<BR>
בשיח עם אלה הדוגלים עקרונית בשעבודם של        <BR>
הפלשתינים, אמירתו של גרין פשטנית ומיותרת. יתר <BR>
על כן מרגיז לקרוא דברים בסגנון שכתב מאדם שאינו<BR>
נמנה עם היושבים בציון.                        <BR>
                  <FONT SIZE="-1">       אליק אייזקס - ירושלים</FONT></P>

<P ALIGN="right">
אני כותב כדי למחות על ההחלטה האומללה לפרסם את <BR>
שני הקטעים האחרונים במאמרו של  א.י. גרין. כוחו<BR>
הגדול של הגליון, כפי שהבינותי עד עתה, נובע מכך<BR>
שהוא פורס בפני הקורא את מקורות היהדות המדגישים<BR>
את ערכי השלום והסובלנות בצורה הנותנת למקורות  <BR>
לדבר בעד עצמם. הפוליטיזציה הגסה בקטעים הנ"ל   <BR>
מפרה את הכלל הזה, ובכך, לעניות דעתי, זורעת    <BR>
פילוג ומחטיאה ביעדי התנועה ובכוחה להשפיע על   <BR>
הציבור הרחב. אני תקוה שהגליון ימשיך לשמור על  <BR>
צביונו הרגיל, מבלי להתפתות לפרסם "מירשמים"    <BR>
פוליטיים מובהקים, ולא משנה מהו גודלו ומעמדו של<BR>
המחבר.                                        <BR>
                   <FONT SIZE="-1">      ד"ר דוד גלעד- באר-שבע</FONT></P>
<P ALIGN="right">
איננו יכולים למנוע מאדם חופש הדיבור. ברם, אני <BR>
מוחה מחאה נמרצת על פרסום מאמר זה ב"שבת שלום". <BR>
המאמר שהוא הטפת מוסר לעם היושב בציון, הוא בלתי<BR>
מוסרי לחלוטין. אין חשיבות לאישיות הכותב או    <BR>
להשקפתו, ובודאי לא לשאלה אם אני מסכים עם      <BR>
טענותיו אם לאו. זו חוצפה מצדו של אדם שבחר לשבת<BR>
בגולה לבוא ולהטיף לנו מוסר בדברים שנוגעים לעצם<BR>
קיומנו. אנו מכירים היטב את ההצטדקות הגלותית   <BR>
האנטי-ציונית )על שהמדינה אינה מספיק מוסרית    <BR>
עבורם(. אין כל זכות לאדם שלא שם חלקו עמנו     <BR>
להתערב בשאלות שנוגעות לדם בנינו ולעתיד ביתנו. <BR>
אם אנו נטעה בהחלטותינו, לכאן או לכאן, אנו נשלם<BR>
את המחיר. כמו שמייסדי ארצו טענו כי "אין מיסוי <BR>
ללא ייצוג", כך אנו אומרים לו -ולכמותו "אין    <BR>
ייצוג  )קרי: השמעת דעות( ללא מיסוי )קרי: הטלת <BR>
גורל עמנו(".                                  <BR>
                   <FONT SIZE="-1">       .צבי גרונר - ירושלים</FONT></P>


<h3 ALIGN="right">
העורך מגיב:                                   </h3>
<P ALIGN="right">
הסוגיה כנראה טעונה ומורכבת ולכן מובנת מאד     <BR>
ומקובלת עלי רגישותם של הכותבים.               </P>
<P ALIGN="right">
הנושאים המוזכרים במאמר מעוררים תחושות ומחשבות <BR>
שונות אצל כולנו ואני מודה לכותבים על הערותיהם <BR>
והארותיהם. נראה לי, אבל, שהטיעונים שהובאו     <BR>
במאמרו של פרופ' גרין אינם חדשים; דברים מעין   <BR>
אילו - ואף חריפים יותר - נאמרו על-ידי פרופ'   <BR>
ישעיהו ליבוביץ' ז"ל כבר לפני למעלה משלושים שנה,<BR>
כאשר מעטים בקרבנו היו מודעים למחיר הכבד שתגבה <BR>
מאתנו השליטה בעם אחר. הקישור לזכרון יציאת מצרים<BR>
לא נעשה אמנם באמצעות ציטוטים של מקורות, אבל לא<BR>
חסרים מקורות המעודדים אותנו להשתמש בזכרון זה  <BR>
לכיוונים מוסריים )"וזכרת כי עבד היית&hellip; על כן אני<BR>
מצוך&hellip;"(. ייתכן כי ההשלכות ה"פוליטיות" של הכרעות<BR>
מוסריות יצרו רושם של  פוליטיזציה ולעתים הגבולות<BR>
בין אמירה ערכית ברורה לבין הצורך בשמירה על    <BR>
"סובלנות" מטושטשים במקצת. קיים איזון עדין בין <BR>
"אמת"  )שהוא חותמו של הקב"ה(ו"שלום" )שהוא אחד <BR>
משמותיו של הקב"ה(. אני מקוה שאנו מצליחים לשמור<BR>
עליו. הטיעונים "ad hominem" לגבי זכותו של יהודי<BR>
שאינו גר עמנו נוגעים בשאלה של ההתפתחות בתפיסת <BR>
המעורבות והשותפות של יהודים בגולה המעונינים בכך<BR>
בגורלו של העם היהודי בארץ ובגולה. בעניין רגיש <BR>
זה, אכן חלוקות הדעות והועלתה בזמנו הצעה קיצונית<BR>
המעניקה ליהודים בחו"ל זכות להשתתף בבחירות. נראה<BR>
לי כי קולם של יהודים שאיכפת להם וביניהם קולות <BR>
של אנשי רוח כפרופ' גרין יכול להיות חלק מהדיון <BR>
הציבורי, כאשר זכות ההחלטה שמורה כמובן לנושאים <BR>
באחריות על המחיר.                             </P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

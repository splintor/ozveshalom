<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת תזריע - מצורע</FONT><BR>
<FONT SIZE="3" COLOR="navy">גליון מס' 184 תשס"א</FONT><BR>

 </p>

<FONT SIZE="-1">
<P ALIGN="RIGHT">
<B>(זאת  תורת  אשר  בו  נגע  צרעת  אשר לא תשיג ידו בטהרתו. )ויקרא יד, לב</B></P>

<h3 ALIGN="RIGHT">
מצורע - מוציא שם רע</h3>
<P ALIGN="RIGHT">
נמשל  הלשון  לחץ,  ולמה?  שאם ישלוף האדם החרב שבידו להרוג את חבירו, הוא מתחנן לו ומבקש הימנו רחמים, <BR>
מתנחם  ההורג  ומחזיר החרב לנרתיקו, אבל החץ  כיון  שירה  אותו  והלך,  אפילו  מבקש להחזיר אינו  יכול <BR>
להחזיר,  לכך  נאמר "חצי גבור שנונים עם גחלי  רתמים" - הרותם  הזה  מי שמדליקו גחליו אינם כבות.   ומעשה<BR>
 היה  בב'  בני  אדם  שבאים במדבר וישבו  תחת  רותם  אחד  לקטו עצים מרותם ובשלו להם  מה שיאכלו ואכלו<BR>
לחם לאחר שנה באו למדבר באותו  מקום  הרותם  ומצאו  אפר  ממה  שהדליקו אמרו  הרי  י"ב חדש יש לנו משעברנו<BR>
ואכלנו במקום הזה   מששו   באפר  והלכו  עליו  ונכוו  רגליהם  מן הגחלים  שתחת  האפר  לפי  שאין  נכבות<BR>
לכך נמשל לשון  הרע  כגחלי  רתמים  שנאמר  "חצי גבור שנונים וגו'". וכן הרשע הזה הורג בני אדם בלשון, כשם<BR>
שהחץ הזה  אינו  יודע בו עד שהגיע אליו, כך לשון הרע אינו יודע  עד  שחציו  של  מלכות  עשו באין פתאום .<BR>
<FONT SIZE="-1">  (מדרש תהלים מזמור קכ)</FONT></P>


<P ALIGN="RIGHT">
"שתי ציפרי חיות טהורות": פרט לעוף טמא,  לפי שהנגעים באין על לשון הרע  )חולין  קמ  ערכין  טו(,  שהוא <BR>
מעשה  פטפוטי</P>
<P ALIGN="RIGHT">
דברים,   לפיכך  הוזקקו  לטהרתו  צפרים  שמפטפטין תמיד בצפצוף קול. </P>
<P ALIGN="RIGHT">
"ועץ ארז": לפי שהנגעים באין על גסות הרוח.  </P>
<P ALIGN="RIGHT">

<P ALIGN="RIGHT"><HR width=95%>
</P>
<h2 ALIGN="RIGHT">
"כולו הפך לבן - טהור הוא"</h2>
<P ALIGN="RIGHT">
הזמנה ללימוד סוגייה תלמודית<BR>
 ]בבלי סנהדרין צו , ע"ב - צ"ז, ע"א[</P>

<h3 ALIGN="RIGHT">
יוסי פניני</h3>

<P ALIGN="RIGHT">
<B>בפתח הדברים</B></P>
<P ALIGN="RIGHT">
במבוא לספרו "מסילת ישרים" כותב  הרמח"ל : "החיבור הזה לא חיברתיו ללמד בני אדם את אשר לא ידעו, אלא<BR>
להזכירם את הידוע להם כבר ומפורסם אצלם פרסום גדול".</P>
<P ALIGN="RIGHT">
וברוח אותם דברים מובאת סוגייה זו.</P>
<P ALIGN="RIGHT">
חז"ל  - תנאים ואמוראים - חיים במעמקי הייאוש הקיומי, מי בימים שזכרו של החורבן עוד צורב בגופם, ומי<BR>
בראשית ההתהוות של הגולה/תפוצה היהודית בבבל. הם  מחפשים עוגן קיומי-אופטימי בראיית פני עתיד, או שמא<BR>
מנסים להזהיר אותנו מתוצאות המעשה של מחשבי קיצין. חז"ל מבינים שמטרת האמונה על הגאולה היא לדכא את<BR>
הייאוש ולתת לאנשים טעם לחיות, אך גם שיש סכנות בניסיונות להביא ל"פתרונות מהירים".</P>
<P ALIGN="RIGHT">
בשובנו אל הסוגייה, אפשר וטוב נעשה אם התבוננותנו תהיה דו-כיוונית. מחד גיסא - ממקומם  - בזמן ובמקום,<BR>
של חז"ל, מאידך גיסא - מהמקום, הזמן והנסיבות שאנו חיים בצ?לם.</P>
<P ALIGN="RIGHT">
] לטובת המעיין הוספנו תרגום המילים הארמיות ושאלות מנחות בשולי הדברים[</P>
<P ALIGN="RIGHT">
</P>
<P ALIGN="RIGHT">
</P>
<P ALIGN="RIGHT">
"אמר ליה רב נחמן לרבי יצחק:</P>
<P ALIGN="RIGHT">
 מי שמיע לך אימת אתי בר נפלי?                    ]האם שמעת מתי יבוא בן הנפילים [</P>
<P ALIGN="RIGHT">
 אמר ליה: מאן "בר נפלי"?                             ] אמר לו )רבי יצחק{:מיהו בן הנפילים ? [ </P>
<P ALIGN="RIGHT">
אמר ליה: משיח. </P>
<P ALIGN="RIGHT">
משיח "בר נפלי" קרית ליה?                        ]את המשיח בן הנפילים קורא אתה [ </P>
<P ALIGN="RIGHT">
אמר ליה: אין                                                                      ]כן[</P>
<P ALIGN="RIGHT">
דכתיב: "ביום ההוא אקים את סכת דויד הנפלת".)עמוס ט'( </P>
<P ALIGN="RIGHT">
</P>
<P ALIGN="RIGHT">
אמר ליה: הכי אמר רבי יוחנן:                  אמר לו }רבי יצחק{ :כך אמר רבי יוחנן</P>
<P ALIGN="RIGHT">
דור שבן דוד בא בו </P>
<P ALIGN="RIGHT">
תלמידי חכמים מתמעטים, </P>
<P ALIGN="RIGHT">
 והשאר עיניהם כלות ביגון ואנחה, </P>
<P ALIGN="RIGHT">
וצרות רבות וגזרות קשות מתחדשות, </P>
<P ALIGN="RIGHT">
עד שהראשונה פקודה</P>
<P ALIGN="RIGHT">
שניה ממהרת לבא.</P>
<P ALIGN="RIGHT">
רבי נחמן, בעקבות מוטיב הנפילה במילים "סכת דויד הנפלת", מכנה את המשיח "בר נפלי" - בן נפילים. מעניין<BR>
להשוות את תגובתו של רבי יצחק לדרשה זו  ולשאול:</P>
<P ALIGN="RIGHT">
האם הפירוש של רבי נחמן כי "בן הנפילים" "יקים" את סכת דוד הנופלת תואם את הדברים שמביא רבי יצחק בשם<BR>
רבי יוחנן, סותר אותם או מוסיף עליהם ?</P>
<P ALIGN="RIGHT">
</P>
<P ALIGN="RIGHT">
</P>
<P ALIGN="RIGHT">
*******************************************************************************************</P>
<P ALIGN="RIGHT">
תנו רבנן:</P>
<P ALIGN="RIGHT">
שבוע  שבן דוד בא בו, </P>
<P ALIGN="RIGHT">
שנה ראשונה- מתקיים מקרא זה: "והמטרתי על עיר אחת ועל עיר אחת לא אמטיר" )עמוס ד'(, </P>
<P ALIGN="RIGHT">
שניה- חיצי רעב משתלחים, </P>
<P ALIGN="RIGHT">
שלישית- רעב גדול, </P>
<P ALIGN="RIGHT">
              ומתים אנשים ונשים וטף חסידים ואנשי מעשה, </P>
<P ALIGN="RIGHT">
              ותורה משתכחת מלומדיה. </P>
<P ALIGN="RIGHT">
ברביעית - שובע ואינו שובע, </P>
<P ALIGN="RIGHT">
בחמישית - שובע גדול, ואוכלין ושותין ושמחין, </P>
<P ALIGN="RIGHT">
                 ותורה חוזרת ללומדיה.</P>
<P ALIGN="RIGHT">
בששית - קולות, </P>
<P ALIGN="RIGHT">
בשביעית - מלחמות. </P>
<P ALIGN="RIGHT">
במוצאי שביעית - בן דוד בא. </P>
<P ALIGN="RIGHT">
אמר רב יוסף: הא כמה שביעית דהוה כן, ולא אתא!  ]הרי  עברו כבר כמה "שביעיות"  שהיה כך, ולא בא[</P>
<P ALIGN="RIGHT">
                 אמר אביי: בששית קולות, בשביעית מלחמות מי הוה?     ]האם היו )קולות ומלחמות([</P>
<P ALIGN="RIGHT">
                                                            ועוד: כסדרן מי הוה?     ]האם היו לפי<BR>
הסדר הזה?[</P>
<P ALIGN="RIGHT">
רב יוסף וגם  אביי מתייחסים אל הברייתא, המתארת את סדר הדברים ב"שבוע" )שבע שנים, בשונה מהברייתא הקודמת<BR>
שבה התהליך אמור להימשך רק שנה( המקדימים את ימות המשיח- האם דבריהם משלימים זה את זה או חולקים זה על זה<BR>
 ?</P>
<P ALIGN="RIGHT">
************************************************************************************************</P>
<P ALIGN="RIGHT">
 ] נאמר[: "אשר חרפו אויביך ה' אשר חרפו עקבות משיחך" )תהילים פ"ט((.</P>
<P ALIGN="RIGHT">
תניא, רבי יהודה אומר: </P>
<P ALIGN="RIGHT">
דור שבן דוד בא בו </P>
<P ALIGN="RIGHT">
           בית הוועד יהיה לזנות, </P>
<P ALIGN="RIGHT">
           והגליל יחרב, </P>
<P ALIGN="RIGHT">
           והגבלן יאשם,                     ]הבשן יהיה שומם[</P>
<P ALIGN="RIGHT">
           ואנשי גבול יסובבו מעיר לעיר ולא יחוננו,   ]יושבי הגבול שימלטו מן הספר...[</P>
<P ALIGN="RIGHT">
           וחכמת הסופרים תסרח,      ]...תתמעט[ </P>
<P ALIGN="RIGHT">
           ויראי חטא ימאסו, </P>
<P ALIGN="RIGHT">
           ופני הדור כפני כלב, </P>
<P ALIGN="RIGHT">
           והאמת נעדרת. </P>
<P ALIGN="RIGHT">
               שנאמר "ותהי האמת נעדרת וסר מרע משתולל" )ישעיהו נ"ט(</P>
<P ALIGN="RIGHT">
         מאי "ותהי האמת נעדרת"? אמרי דבי רב: מלמד שנעשית עדרים עדרים והולכת לה. </P>
<P ALIGN="RIGHT">
         מאי "וסר מרע משתולל"? אמרי דבי רבי שילא: כל מי שסר מרע - משתולל על הבריות. ]נראה כמשוגע[</P>
<P ALIGN="RIGHT">
בבית מדרשו של רב ובבית מדרשו של רבי שילא דרשו כל אחד מחצית הפסוק: איזו דרשה מציירת מציאות גרועה יותר<BR>
?</P>
<P ALIGN="RIGHT">
*********************************************************************************************</P>

<P ALIGN="RIGHT">
אמר רבא: </P>
<P ALIGN="RIGHT">
מריש הוה אמינא ליכא קושטא בעלמא,              ]תחילה הייתי אומר: אין אמת בעולם[</P>
<P ALIGN="RIGHT">
אמר לי ההוא מרבנן ורב טבות שמיה,                ]אמר לי אחד החכמים ורב טבות שמו[</P>
<P ALIGN="RIGHT">
ואמרי לה רב טביומי שמיה,                             ]ויש אומרים רב טביומי שמו[</P>
<P ALIGN="RIGHT">
דאי הוו יהבי ליה כל חללי דעלמא                     ]אם היו נותנים לו את כל חלל העולם[</P>
<P ALIGN="RIGHT">
לא הוה משני בדיבוריה:                                  ]לא היה משנה בדבורו[</P>
<P ALIGN="RIGHT">
זימנא חדא איקלעי לההוא אתרא, וקושטא שמיה, ]פעם אחת הזדמנתי למקום אחד, ואמת שמו[</P>
<P ALIGN="RIGHT">
ולא הוו משני בדיבורייהו,                                ]ולא היו משנים בדבריהם[</P>
<P ALIGN="RIGHT">
ולא הוה מיית איניש מהתם בלא זימניה.              ]ולא היה מת אדם שם בלא זמנו[</P>
<P ALIGN="RIGHT">
נסיבי איתתא מינהון, והוו לי תרתין בנין מינה.      ]נשאתי אשה מביניהם והיו לי שני בנים ממנה[</P>
<P ALIGN="RIGHT">
יומא חד הוה יתבא דביתהו וקא חייפא רישא,       ]יום אחד ישבה אשתו וחפפה את ראשה[</P>
<P ALIGN="RIGHT">
אתאי שיבבתה טרפא אדשא.                            ]באה שכנתה ודפקה בדלת[ </P>
<P ALIGN="RIGHT">
סבר: לאו אורח ארעא,                                    ]חשב: אין זו דרך ארץ[</P>
<P ALIGN="RIGHT">
אמר לה: ליתא הכא.                                       ]אמר לה: איננה כאן[</P>
<P ALIGN="RIGHT">
שכיבו ליה תרתין בנין.                                    ]מתו לו שני בנים[</P>
<P ALIGN="RIGHT">
אתו אינשי דאתרא לקמיה,                               ]באו אליו אנשי המקום[</P>
<P ALIGN="RIGHT">
אמרו ליה: מאי האי?                                       ]אמרו לו: מה זה ?[</P>
<P ALIGN="RIGHT">
אמר להו: הכי הוה מעשה.                                ]אמר להם: כך היה מעשה[</P>
<P ALIGN="RIGHT">
אמרו ליה: במטותא מינך, פוק מאתרין,               ]אמרו לו: בבקשה ממך, צא ממקומנו[</P>
<P ALIGN="RIGHT">
ולא תגרי בהו מותנא בהנך אינשי.                      ]ואל תגרה את המוות באותם אנשים[</P>
<P ALIGN="RIGHT">
סיפורו של רבא בא בעקבות דברי הברייתא הקודמת "והאמת נעדרת" : האם הסיפור קשור לדיון הכללי של הסוגייה<BR>
]"דור שבן דוד בא בו..."[, או הובא לכאן דרך אגב ?</P>
<P ALIGN="RIGHT">
*************************************************************************************</P>
<P ALIGN="RIGHT">
תניא, </P>
<P ALIGN="RIGHT">
רבי נהוראי אומר: </P>
<P ALIGN="RIGHT">
דור שבן דוד בא בו </P>
<P ALIGN="RIGHT">
נערים ילבינו פני זקנים, </P>
<P ALIGN="RIGHT">
וזקנים יעמדו לפני נערים, </P>
<P ALIGN="RIGHT">
ובת קמה בא?מה, </P>
<P ALIGN="RIGHT">
וכלה בחמותה, </P>
<P ALIGN="RIGHT">
ופני הדור כפני כלב, </P>
<P ALIGN="RIGHT">
ואין הבן מתבייש מאביו. </P>
<P ALIGN="RIGHT">
</P>
<P ALIGN="RIGHT">
תניא </P>
<P ALIGN="RIGHT">
רבי נחמיה אומר: </P>
<P ALIGN="RIGHT">
דור שבן דוד בא בו </P>
<P ALIGN="RIGHT">
העזות תרבה, </P>
<P ALIGN="RIGHT">
והיוקר יעות, </P>
<P ALIGN="RIGHT">
והגפן יתן פריו והיין ביוקר,</P>
<P ALIGN="RIGHT">
ונהפכה כל המלכות למינות, </P>
<P ALIGN="RIGHT">
ואין תוכחה. </P>
<P ALIGN="RIGHT">
מסייע ליה לרבי יצחק, </P>
<P ALIGN="RIGHT">
דאמר רבי יצחק: </P>
<P ALIGN="RIGHT">
אין בן דוד בא עד שתתהפך כל המלכות למינות. </P>
<P ALIGN="RIGHT">
אמר רבא: מאי קרא ?</P>
<P ALIGN="RIGHT">
"כלו הפך לבן טהור הוא" )ויקרא י"ג(. </P>
<P ALIGN="RIGHT">
</P>
<P ALIGN="RIGHT">
הדגש של רבא בפסוק הוא על המילה "כלו". וראה בפרשתנו )ויקרא יג, יג( מה דינו של מצורע ש"כלו הפך לבן"<BR>
לעומת מצורע שלא "כלו הפך לבן" )ויקרא יג, י-יא( , ואם כן - כמה שיותר גרוע, יותר טוב - האמנם ?</P>
<P ALIGN="RIGHT">
************************************************************************************************</P>
<P ALIGN="RIGHT">
</P>
<P ALIGN="RIGHT">
תנו רבנן: </P>
<P ALIGN="RIGHT">
"כי ידין ה' עמו ]וגו'[ כי יראה כי אזלת יד ואפס עצור ועזוב" )דברים ל"ב( - </P>
<P ALIGN="RIGHT">
אין בן דוד בא עד שירבו המסורות.   ]ההלשנות[</P>
<P ALIGN="RIGHT">
דבר אחר: עד שיתמעטו התלמידים. </P>
<P ALIGN="RIGHT">
דבר אחר: עד שתכלה פרוטה מן הכיס. </P>
<P ALIGN="RIGHT">
דבר אחר: עד שיתייאשו מן הגאולה,</P>
<P ALIGN="RIGHT">
     שנאמר "ואפס עצור ועזוב" - </P>
<P ALIGN="RIGHT">
כביכול  - אין סומך ועוזר לישראל.</P>
<P ALIGN="RIGHT">
</P>
<P ALIGN="RIGHT">
כי הא דרבי זירא, ]כמו זה של רבי זירא[</P>
<P ALIGN="RIGHT">
כי הוה משכח רבנן דמעסקי ביה, ]כאשר היה מוצא חכמים שעוסקים בו[</P>
<P ALIGN="RIGHT">
אמר להו: במטותא, בעינא מנייכו   . ]אמר להם: בבקשה, מבקש אני מכם:[</P>
<P ALIGN="RIGHT">
 לא תרחקוה ] אל תרחקוהו[</P>
<P ALIGN="RIGHT">
דתנינא:</P>
<P ALIGN="RIGHT">
 שלשה באין בהיסח הדעת, אלו הן: </P>
<P ALIGN="RIGHT">
משיח, </P>
<P ALIGN="RIGHT">
מציאה,</P>
<P ALIGN="RIGHT">
ועקרב.</P>
<P ALIGN="RIGHT">
</P>
<P ALIGN="RIGHT">
בסוגייתנו מובאות חמש ברייתות,  ורבי זירא מביא לפנינו את הברייתא השישית: במה היא שונה מקודמותיה ? האם<BR>
התוכן של הברייתות וסדר הבאתן הם מקריים או שיש בהם היגיון פנימי ?</P>
<P ALIGN="RIGHT">
 ויצוינו דברי הגמרא שם בהמשך: "תניא רבי נתן אומר: מקרא זה נוקב ויורד עד תהום 'כי עוד חזון למועד ויפח<BR>
לקץ ולא יכזב אם יתמהמה חכה לו כי לא יאחר' )חבקוק ב ג ( אמר ר' שמואל בר נחמני אמר רבי יוחנן : תפח עצמן<BR>
של מחשבי קיצין". </P>
<P ALIGN="RIGHT">
האם זו היא הברייתא השביעית ]ולא במקרה [? האם עולה מסדר הדברים גם עמדת "הגמרא" ביחס לנושא סוגייתנו ?</P>
<P ALIGN="RIGHT">
</P>
<P ALIGN="RIGHT">
</P>
<P ALIGN="RIGHT">
<B>בשולי הדברים</B></P>
<P ALIGN="RIGHT">
הסוגייה שלפנינו היא מארג של דברי תנאים ואמוראים. יש והם סותרים זה את זה - בין בעיקרון ובין בפרטים -<BR>
ויש והם משלימים זה את זה. כדרכה של הסוגיה התלמודית, היא עשויה חוליות חוליות,  שיש לשוב ולשנותן<BR>
כעומדות כל אחת בפני עצמה, ובמקביל יש לשוב ולשנות את הסוגיה כמבנה של?ם, שיד עורך אחרון מכוון אותה<BR>
ומביע דעתו דרכה. </P>
<P ALIGN="RIGHT">
בכל דור ודור ודאי שיש בין  שוני הסוגיה שאמרו ,לפחות  בלבם מתוך עומק מצוקת המציאות בה הם חייו ,<BR>
כדברי רב יוסף "הרי שהיה כך...". או אחרים שאמרו כדברי רבא "כלו הפך לבן טהור הוא" ] שזאת אילוסטרציה,<BR>
הלקוחה מדיני המצורע,  למציאות שאינה עשויה קרעי רע, אלא כל כולה תכלית השלילה, ושתיאוריה עולים מתוך<BR>
הסוגיה, עליה אמרו עולא ורבה ]שם צח ע"ב [ "ייתי ולא אחמינייה ] שיבוא ולא אראנו...[. </P>
<P ALIGN="RIGHT">
דורנו,  שעמד בפני תופעות היסטוריות רבות משמעות, כמו שכח את דברי הגמרא "שלושה באין בהיסח הדעת.." ומצא<BR>
דרך להצהיר בפרהסיה: הנה באה "ראשית צמיחת גאולתנו". </P>
<P ALIGN="RIGHT">
ואולי פריקת המתח, ההצהרה הוודאית ש"יותר גרוע כבר לא יכול להיות, כי הגרוע מכל כבר מאחורינו", הן<BR>
מחטאי דור שבו "תורה משתכחת", "חכמת סופרים תסרח" ו"העזות תרבה" ? </P>
<P ALIGN="RIGHT">
ואפשר והויתור על "היסח הדעת" בעסקי משיח - הוא אם  מכשלות רבות ?</P></FONT>
<P ALIGN="RIGHT">
<FONT SIZE="-1"><FONT SIZE="-1"><I>.יוסי פניני הוא מנהל אגף החינוך בקרן תל"י</I></FONT></FONT></P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

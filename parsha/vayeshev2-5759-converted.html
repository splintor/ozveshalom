<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayeshev</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  וישב </FONT><BR>
<FONT SIZE="3" COLOR="navy">גליון מס' 60 תשנ"ט</FONT>

 </p>


<P ALIGN="right">
אמר רב חסדא: חלמא דלא  מפשר,  כאגרתא דלא מקריא-   <BR>
חלום שלא נפתר, כאגרת שלא נקראה.                   <br>

                            <FONT SIZE="-1"> (בבלי ברכות נה,  ע"ב</FONT>)</P>



<H4><P ALIGN="right">
החלומות הולכים "אחר הפה" : החופש לפרש ולהבין את   <BR>
משמעותו של החלום לחיים.                           </P>
</H4>

<P ALIGN="right">
אמר  רבי  עקיבא&hellip; משום  זקן  אחד  ומנו )מיהו?( רבי <BR>
בנאה: עשרים וארבעה  פותרי  חלומות  היו  בירושלים. <BR>
פעם אחת חלמתי  חלום  והלכתי  אצל  כולם, ומה שפתר לי<BR>
זה לא  פתר  לי זה, וכולם נתקיימו בי, לקיים מה שנאמר<BR>
'כל  החלומות  הולכים  אחר  הפה'. אטו 'כל החלומות  <BR>
הולכים אחר הפה' קרא הוא )הרי זה פסוק(? אין )=אכן( <BR>
וכדרבי אלעזר, דאמר רבי  אלעזר:  מנין  שכל  החלומות <BR>
הולכין  אחר הפה? שנאמר: )בראשית מ"א( 'ויהי כאשר פתר<BR>
לנו כן היה.'                                      <br>

 )בבלי ברכות דף נה, ע"ב(                          </P>
<P ALIGN="right"><hr>
</P>

<H3 ALIGN="right">
ישראל מול אומות העולם  : בפנים ו/או בחוץ ?    <BR>
ביחד ו/או בנפרד?                                                        </H3>


<H2 ALIGN="right">   יוסף חיים בנג'ו</H2>

<P ALIGN="right">
בפרשת וישב וכן בשתי הפרשיות, מקץ  ו"ויגש",  עוסקת <BR>
התורה בעיקר בדמותו של יוסף. בנוסף, י ש לציין כי   <BR>
קריאת הפרשיות האלו חלה תמיד בחנוכה, כאילו רצו     <BR>
החכמים להדגיש את הקשר שבין יוסף לבין חנוכה. אומנם <BR>
הסיפור של יוסף שנכנס, כיהודי, בתוך ההיסטוריה של   <BR>
מצרים ומשפיע עליה, מזכיר את המפגש  בין היהדות לבין<BR>
יוון כאשר זו מסמלת את התרבות האוניברסלית, העתידה  <BR>
לכבוש את העולם כולו. אז, כמו בימינו, מורגש העימות <BR>
בין שתי התרבויות ונשאלת השאלה : מה קורה כאשר עם   <BR>
ישראל נמצא במגע עם אומות העולם ? האם במגעים האלה הם<BR>
משפיעים אחד על השני ?  האם הם אפשריים, רצויים,    <BR>
קבועים ? האם ישראל )כעם, כתפיסת עולם( נכלל בתוך   <BR>
אומות העולם, או שמא האוניברסליות מתנגשת בייחודיות?<BR>
איך שלא יהיה,  היסטוריה מלמדת אותנו כי, רצוי או לא,<BR>
מוצלח או לא, המפגש קיים ושתי התרבויות מוכרחות     <BR>
להתמודד זו עם  זו.                                </P>
<P ALIGN="right">
אני מציע לבחון את התייחסות התורה לשאלה הזאת.      </P>
<P ALIGN="right">
אם נתבונן בקשר הקיים בין פרשתנו לפרשת וישלח, נגלה <BR>
כי התורה מתארת באריכות ובפרטי פרטים את תולדות עשו,<BR>
הוא אדום, כראוי לנושא חשוב מאוד, כי  מדובר באלה   <BR>
שיעשו את היסטוריה על במת העולם, אז ובעתיד. לעומת  <BR>
הרשימה הארוכה של אלופים ומלכים, סיפור התולדות של  <BR>
משפחת אברהם נראה צנוע ומקומי. תאור זה משאיר לנו   <BR>
תחושה של  דאגה : האם ה"גויים" מובילים את היסטוריה <BR>
של האנושות ? והיא מתרחשת נגדנו או בעדנו ? איתנו או<BR>
בלעדנו ? האם יש לנו חלק בבניית התרבות העולמית,    <BR>
האוניברסלית? או שמא נישאר קבוצה מצומצמת בלי קשר או<BR>
השפעה על אחרים ? המדרש )בראשית רבא, וישב, ג-ו( עונה<BR>
מיד : מול כל האלופים, למרות הכוח המתפרס בפנינו,   <BR>
המסר של אברהם, יצחק ויעקב לא יפסק כי  אלה תולדות  <BR>
יעקב : יוסף. וזה לשונו של המדרש :                 </P>
<P ALIGN="right">
"כיון שראה יעקב אבינו עשו ואלופיו ,נתיירא .א"ל    <BR>
הקב"ה : מאלו אתה מתיירא ? גץ אחד משלך וגץ אחד משל <BR>
בנך ואתם שורפין אותם כולם, ככתוב: 'והיה בית יעקב אש<BR>
ובית יוסף להבה' ולהלן  אמר רב שמואל בר נחמן' אלה  <BR>
תולדות יעקב: יוסף' לא היה צריך קרא למימר כך ,אלא  <BR>
'אלה תולדות יעקב: ראובן' .אלא מה תלמוד לומר יוסף ?<BR>
שכל מה שאירע לזה, אירע לזה."                      </P>
<P ALIGN="right">
וכן התורה עונה, כדרך אגב, לשאלה אחרת : אומנם ישנו <BR>
המשך למסורת של האבות, מישהו ישא את האחריות להעברת <BR>
המסר ,אבל מדוע יוסף ולא ראובן, הבכור של יעקב ?    <BR>
הבהרת נושא זה תאפשר לנו להבין את הבעיה המרכזית של <BR>
פרשתנו. ידוע כי  שרה היתה מיועדת לאברהם, רבקה     <BR>
ליצחק, מדוע היה צריך יעקב לשאת שתי נשים ? או ביתר <BR>
שאת, מדוע ניתנה לו גם לאה ? לפי המדרש ,לאה היתה   <BR>
מיועדת לעשו, אבל עשו היה רשע ומתרחק ממסורת אבותיו <BR>
)הסימן המוחשי ביותר היה הקלות בה מכר את בכורתו...(<BR>
ואז היה על יעקב להתמודד גם עם תפקידו של אחיו. אם  <BR>
כך, נשאלת השאלה  של המדרש : מי הבכור של יעקב      <BR>
)דהיינו היורש, הממשיך(, בכורה של לאה או  של רחל ? <BR>
בשלב זה )בלבד, כפי שנראה !( , התורה מסירה את הספק <BR>
ועונה : הבכור של יעקב הוא יוסף ,שנבחר ע"י אביו.   </P>
<P ALIGN="right">
מספר רמזים מחזקים את בחירתו של יעקב :             </P>
<P ALIGN="right">
  רחל היתה בת הזוג המיועדת לו, האהובה           &middot; </P>
<P ALIGN="right">
  יוסף מופיע בפרשה כאיש גשר הנמצא בכל הקבוצות,  &middot; <BR>
הוא שייך לקבוצת האמהות וגם מבלה את זמנו עם בני    <BR>
השפחות.)ראה בשל"ה, שני לוחות הברית לר' ישעיהו     <BR>
הורוביץ( וישנם עוד רמזים בפרשה המדגישים  את מעמדו <BR>
המיוחד של יוסף.                                   </P>
<P ALIGN="right">
  אנו יכולים להבין כעת  את פשר בחירתו של יעקב :   <BR>
יעקב בחר בין שני הבכורים ,יוסף ויהודה )יהודה בגלל <BR>
פסילתם של ראובן, שמעון ולוי(.מה מאפיין שתי        <BR>
האישיויות האלו ?                                  </P>
<P ALIGN="right">
  בתחילת הפרשה מופיע יוסף, דרך חלומותיו והיחס   &middot; <BR>
המיוחד שקיבל מאביו,  כמלך, כמשיח, יורש מסורת      <BR>
אבותיו, אולם, מבחינה אוניברסלית, כלומר עם הפנים   <BR>
החוצה : יוסף מצליח, אבל מחוץ לגרעין המשפחתי ממנו  <BR>
יצא. יתרה מזו, הוא מוביל את ההיסטוריה של מצרים בלי<BR>
לוותר על יהדותו )פרשת מקץ(.יוסף, אפוא, הוא הסמל של<BR>
יהודים המובילים את האנושות בתור יהודים : ישראל, אור<BR>
לגויים !                                          </P>
<P ALIGN="right">
  לעומתה, קיימת תפיסה אחרת, המיוצגת על-ידי יהודה&middot; <BR>
: מה שחשוב לגביו, זו הייחודיות של היהדות, יכול    <BR>
להיות שקיים בה הפן האוניברסלי, אבל הוא טפל, אולי  <BR>
מקרי בלבד. יהודה הינו הסמל של עולם הישיבות, של עולם<BR>
יהודי סגור, אטום לכל השפעה חיצונית.               </P>
<P ALIGN="right">
וכך מוצגת הבעיה הטמונה בסיפורו של יוסף : מהי דרכה <BR>
של הזהות היהודית ? האם היא מנוכרת מתרבויות זרות? או<BR>
להפך, האם היא חלק מתרבות אוניברסלית תוך כדי שמירה <BR>
על ייחודיותה ?                                    </P>


<P ALIGN="right">
בפרשתנו,  יש ניסיון להתמודד עם בעייתיות זו;  רקע  <BR>
זה המתואר לעיל, קינאת אחים ביוסף נראית סבירה מאוד :<BR>
בסופו של דבר, אולי יעקב טעה בבחירתו, באותה מידה   <BR>
שיצחק טעה כאשר התעקש להשאיר לעשו את הבכורה, למרות <BR>
שכבר ידע שעשו לא היה ראוי לה. במלים אחרות, לפי    <BR>
הפרובלמטיקה של פרשתנו, אחי יוסף סבורים כי הזהות   <BR>
היהודית תתקיים דרך הייחודיות בלבד ותפיסתו של יוסף <BR>
אינה מקובלת.                                      </P>
<P ALIGN="right">
בהמשך, מתגולל הסיפור כמו דרמה מבוימת היטב. יעקב   <BR>
שולח את יוסף לאחיו )לשכנע  אותם ? להתמודד איתם    <BR>
?(,האחים מתכוונים לחסל את יוסף )אכן פתרון קיצוני  <BR>
בלתי מתפשר(.לאחר תחילת  ביצוע המזימה, לא בכדי     <BR>
היוזמה לפתרון באה מיהודה ובמקום להרוג את יוסף, הוא<BR>
מוכר אותו  לישמעאלים הנוסעים למצרים, כאילו אמר    <BR>
יהודה ליוסף : רצית להיות משיח לאומות העולם ?  תוכיח<BR>
את עצמך !  לך להתעמת בכך עם מצרים )כידוע, מצרים אז<BR>
היתה הפנס של העולם המוכר, מבחינה פוליטית ומבחינה  <BR>
תרבותית, כפי שיהיו מאוחר יותר היוונים ואחריהם     <BR>
הרומאים(.אבל,כאן,במה שנוגע למהותה של היהדות, יוסף <BR>
סולק ממנה.                                        </P>
<P ALIGN="right">
לאחר מכן, אנו עדים לניסיונותיו של יהודה להבטיח את <BR>
השושלת, כלומר את הצלחתה של האופציה הפנימית : כידוע,<BR>
הניסיון מצליח  כי מפרץ, בנו של יהודה, יבוא המלך   <BR>
המשיח. הבעיה נפתרת : ההיסטוריה של ישראל, של העם   <BR>
היהודי,תתשתקף דרך ייחודיותה בלבד, ללא קשר להיסטוריה<BR>
של אומות העולם.                                   </P>
<P ALIGN="right">
אבל סיפורנו הינו מלא תהפוכות ונצחונו של  יהודה    <BR>
אינו סופי. ההמשך מוכר : במצרים, יוסף מצליח כי ויהי<BR>
ה' את יוסף,  הן  בבית  פוטיפר, הן בבית הסוהר וכך  <BR>
הוא מטפס בסולם החברתי והפוליטי : אולי הוא צדק ?   <BR>
ושוב, מהפך : בסוף הפרשה, יוסף נשכח מכולם ! האם זה <BR>
סוף ניסיונו ? האם יהודה מגיש לנו הפתרון היחידי    <BR>
לבעיית הזהות היהודית?                             </P>
<P ALIGN="right">
כמו כל דבר בעולם, התשובה  הנה מורכבת ודורשת זמן   <BR>
וסבלנות )סובלנות ?( עד סיום התפתחותו הטבעי של     <BR>
התהליך.                                           </P>


<P ALIGN="right">
<FONT SIZE="-1"> ד"ר יוסף - חיים  בנג'ו, סוציולוג, כעת מנהל המתנ"ס<BR>
בשדרות.                                           </FONT></P>

<P ALIGN="right"><hr>
</P>

<H4 ALIGN="right"> מה  בצע": שיקולים פרגמטיים לעומת"<BR>
 שיקולים מוסריים</H4>

<P ALIGN="right">
רבי מאיר  אומר: לא נאמר בוצע אלא כנגד יהודה,      <BR>
שנאמר: )בראשית  ל"ז( 'ויאמר  יהודה  אל  אחיו: מה  <BR>
בצע כי נהרוג את אחינו' וכל המברך את יהודה, הרי זה <BR>
מנאץ ועל  זה נאמר 'ובוצע ברך, נאץ ה'' . )בבלי,    <BR>
סנהדרין  ו, ע"ב(                                  </P>
<P ALIGN="right">
'כנגד  יהודה':   שהיה  לו  לומר  נחזירנו לאבינו,  <BR>
אחרי שהיו דבריו נשמעין לאחיו. )רש"י על סנהדרין דף <BR>
ו, ע"ב(                                           </P>
<P ALIGN="right">
'מה  בצע ': כל  המברך יהודה הרי זה מנאץ, לפי שהציל<BR>
יוסף  בלשון 'מה בצע', דמשמע הא אם יש בצע, נהרגנו, <BR>
ועל זה נאמר 'ובוצע ברך נאץ ה''.                   </P>
<P ALIGN="right">
                       <FONT SIZE="-1">  (חזקוני בראשית  לז , כו) </FONT></P>

<P>

<hr>

<H4 ALIGN="right">
"בוצע בירך, ניאץ ה" : מעשה פולחני-דתי ההופך לקללה <BR>
ולחילול ה'.                                       </H4>

<P ALIGN="right">
כשיוסף נשתלח מאביו לילך אצל אחיו, כיון שראו  אותו,<BR>
  &hellip;  חשבו  עליו להרגו, שנאמר 'ויאמרו איש אל  אחיו <BR>
ועתה לכו ונהרגהו&hellip;' )בראשית ל"ז, י"ט( והם   עומדים  <BR>
ומשליכין  אותו  לבור  ואומרים נאכל   ונשתה,   ואח"כ<BR>
 אנו  מושכים  אותו  ומעלים והורגים אותו. אכלו ושתו,<BR>
באו לברך, אמר להם יהודה: באים להרוג, ומברכים      <BR>
להקב"ה?! אין אנו אלא מנאצים.                      </P>
<P ALIGN="right">
מהו  'מה  בצע כי  נהרוג  את  אחינו'  )שם שם, כ"ו( <BR>
? אמר  להם  יהודה:  'בוצע  בירך  ניאץ ה'' )תהלים י'<BR>
ג'( אלא:  'לכו  ונמכרנו  לישמעאלים'  )בראשית  ל"ז, <BR>
כ"ז(.                                             </P>
<P ALIGN="right">
                         <FONT SIZE="-1">    (פסיקתא רבתי פרשה י )</FONT></P>


<P ALIGN="right"><hr>
</P>
<h3 ALIGN="right">
קוראים מגיבים                                     </h3>

<P ALIGN="right">
בגליונות "שבת שלום" מובאים מדי פעם נקודות מבט     <BR>
שונות מהמקובל, אך לא תמיד השונה מהמקובל הוא הנכון.<BR>
פרופ' דני סטטמן )ש.ש.  45( מציע לפני הקורא מצוה   <BR>
חדשה &ndash;מצות השלום &ndash; הגלומה לדעתו בציווי "וקראת אליה<BR>
לשלום". הוא מציג את הסכם אוסלו כקיום של מצוה מחודשת<BR>
זו. בניגוד לדבריו התורה עצמה קובעת שם "והיה אם שלום<BR>
תענך ופתחה לך, והיה כל העם הנמצא בה יהיו לך למס   <BR>
ועבדוך". הקריאה לשלום פרושה אם כן מתן אולטימטום   <BR>
לכניעה ללא תנאי. הדברים כתובים בבהירות שאין למעלח <BR>
ממנה גם בהלכות מלכים לרמב"ם )ו, א(, וכן בתנחומא   <BR>
שופטים י"ט, שמשניהם הביא דני סטטמן ציטוטים חלקיים.</P>

<P ALIGN="right">
גדעון ארליך, קרית אונו                            </P>
<P ALIGN="right">&nbsp;
</P>
<P ALIGN="right"><B>
פרופ' דני סטטמן מגיב:                             </B></P>
<P ALIGN="right">
חוששני שהבדלי ההשקפה ביני לבין ד"ר ארליך גדולים,  <BR>
לא רק לגבי החובה לקרוא לשלום, אלא לגבי השאלה הכללית<BR>
איך לפרש את המקורות. לגבי החובה לקרוא לשלום, הראיתי<BR>
שכבר קדמונינו פירשוה באופן רחב מכפי שעולה מפשט    <BR>
המקראות. נוסף על מה שהזכרתי במאמרי, מעניין לראות  <BR>
איך הרמב"ם פירש את הקריאה לשלום כחלה אפילו על     <BR>
המלחמה בעמלק )הל' מלכים ו, ד(, שלגביו קבעה התורה  <BR>
באופן קטיגורי שיש למחותו. גישה פרשנית זו נובעת    <BR>
מהכרה בכך שהשלום הוא ערך תורני חשוב. לא עסקתי     <BR>
בעניין הבעייתי של תנאי השלום -- "והיה כל העם הנמצא<BR>
בה יהיו לך למס ועבדוך" -- שראוי לטיפול נפרד. גישתי<BR>
לתנאים אלה תהיה דומה לגישתי לגבי עצם הקריאה לשלום:<BR>
אם, כפי שהראיתי, השלום הוא כה חשוב עד שראוי להרחיב<BR>
את הקריאה אליו, ואם הוא כה חשוב עד שמשה מפר את דברי<BR>
ה' ונוקט יוזמת שלום עצמאית, אזי לא יתכן שלא ישפיע <BR>
הדבר גם על עיצוב תנאי השלום. מי שחותר בכנות לשלום<BR>
עם שכניו, לא יכול להציג להם "אולטימטום לכניעה ללא <BR>
תנאי". פרשנות מצמצמת לתנאי השלום תוכל להתבסס על   <BR>
הטענה שהדרישה לכניעה טוטאלית קשורה במאבק חסר הפשרות<BR>
של התורה בעבודה הזרה ובתועבותיה. כאשר מדובר בשכנים<BR>
שאינם עובדי עבודה זרה, וכאשר רמתו הדתית והמוסרית של<BR>
עם ישראל נמוכה, דרישה זו נראית חסרת בסיס.         </P>
<P ALIGN="right">
מעבר לכך, ראוי שנבין איזו יהדות מציע לנו ארליך. <BR>
לשיטתו, בכל מה שנוגע לסכסוך עם שכנינו, עלינו,     <BR>
היהודים הדתיים, להסתפק בלא פחות מ"כניעה ללא תנאי" <BR>
)יש להוסיף: מס ועבדו?ת(, ועד אז מלחמה ושפיכות דמים.<BR>
התורה שיוצאת מציון ליהודים החילוניים, ולעולם כולו,<BR>
היא שגם אם ייאותו שכנינו בכנות גמורה להשלים עמנו, <BR>
לא נקבל זאת עד שייכנעו ללא תנאי. הווי אומר: לא    <BR>
שיקולי בטחון מונעים הסדר עם שכנינו, אלא שיקולים   <BR>
דתיים כביכול, המחייבים שיושבי הארץ הלא-יהודים )גם <BR>
הערבים הישראלים?( יהיו תחת השפלה ועבדות. במסגרת   <BR>
גישה כזאת לא נותר עוד כל תוכן בשבחים שאנו משבחים את<BR>
תורתנו כתורת חסד ושלום, והם אינם אלא כצפצוף הזרזיר.</P>

<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

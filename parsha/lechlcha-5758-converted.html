<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Lech Lecha</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת לך-לך </FONT><BR>
<FONT SIZE="3" COLOR="navy">גליון מס' 3 תשנ"ח</FONT>

 </p>


<DIV ALIGN=right>
<H3>אמנות דו הקיום בשלום</H3>
ויאמר אברם אל לוט: אמר לו ראה הנה שני אומות<BR>
מפורדות כנעני ופרזי יושב בארץ בשלום ובשלוה ולא<BR>
יקנאו זה את זה, ואיך תהיה מריבה ובינך שאנחנו<BR>
אחים, ויש הבדל בין ריב ובין מריבה, שמריבה מציין<BR>
הענין הגורם את הריב, רצונו לומר הלא המריבה -שהוא<BR>
הסבה הגורם את הריב- ביני ובינך הוא מה שאנשים<BR>
אחים אנחנו,שאם לא היינו אחים, הנה הארץ רחבת ידים<BR>
לפנינו, וכל אחד היה מוצא מקום למקנה, ורק מצד<BR>
שאנשים אחים אנחנו, ומתחברים לשבת יחדו במקום אחד<BR>
מצומצם זה הוא סיבת המריבה.<BR>
)מתוך פירוש המלבי"ם על בראשית י"ג,ח.(<BR>

<hR>

<H4>.לחיות עם הזכרון הכואב בלי לאבד את התקוה</H4><BR>
שנתיים עברו מאז אותו מוצאי שבת פרשת לך-לך בו צעיר<BR>
יהודי חובש כפה רצח את ראש ממשלת ישראל בשם אמונתו<BR>
הדתית. החברה הישראלית טרם התאוששה מהמכה המוסרית<BR>
הקשה שהיא ספגה בלילה ההוא. הרוצח, כפרט, מרצה את<BR>
עונשו ולעתים קרובות מדי זוכה לפרסום מיותר סביב<BR>
ארוע זה או אחר,אך אנחנו לא השכלנו להבין עד הסוף<BR>
מהם השרשים העמוקים של המחלה הממארת שאפשרה פשע<BR>
נתעב זה.או שמא השכלנו להבין, אך התלהמות מילולית<BR>
וקנאות בלתי מתפשרת לעתים מטשטשות את הגבול הדק<BR>
בין מחלוקת לגיטימית לעימות אלים. תפקידנו לזכור<BR>
ולהזכיר שדברי תורה יש בם להמית ולהחיות, כדברי<BR>
חז"ל )שבת פ"ח,ב( רק אם נוכל ללמוד מנסיון טראומטי<BR>
זה, תוכל תורתנו להיות "עץ חיים למחזיקים בה". לו<BR>
יהי.<BR>
העורך.<BR>

<hR>

<H2>דרכי אבות</H2>
<H3>דוד פרוינד</H3>
השוואת האמונות ודרכי ההתנהגות של אברהם אבינו עם<BR>
הופעתו על במת ההיסטוריה התנ"כית עם האמונות ודרכי<BR>
ההתנהגות של אבותינו, עם התגלותם כעם בדור יוצאי<BR>
מצרים, עשויה להיות מאלפת ויש בה כדי ללמד הרבה.<BR>
נסתפק הפעם בשלוש נקודות להשוואה.<BR>
האמונה בדרך הטבע ומחוץ לדרך הטבע<BR>
<BR>
הרמב"ם בהלכות עכו"ם פרק א' הלכה ג' מצביע לנו על<BR>
הדרך באמצעותה הגיע אברהם לאמונה באל אחד: "כיוון<BR>
שנגמל איתן זה, התחיל לשוטט בדעתו .... והתחיל<BR>
לחשוב ביום ובלילה והיה תמה: היאך אפשר שיהיה<BR>
הגלגל הזה נוהג תמיד ולא היה לו מנהיג? ומי יסובב<BR>
אותו? כי אי אפשר שיסובב את עצמו.... עד שהשיג דרך<BR>
האמת והבין קו הצדק ... וידע שיש שם אלוה אחד והוא<BR>
מנהיג הגלגל בראש הכל ואין בכל הנמצא אלוה חוץ<BR>
ממנו ..." כלומר: התבוננות בסדרי הטבע ובמידת<BR>
ההרמוניות והחוקיות שבטבע הביאה את אברהם לקריאה<BR>
גדולה "יש בורא לבירה!"<BR>
בראשית התהוותו של עם ישראל כעם, הוא חי במציאות<BR>
על-טבעית. מכות מצרים ובשיאן קריעתו של ים סוף הן<BR>
כולן תופעות על-טבעיות. למרות עצמתן של החוויות<BR>
הנסיות ולמרות רישומן המיידי על נפש האדם, "ומה<BR>
שראתה שיפחה על הים לא ראה יחזקאל בן בוזי הכהן",<BR>
אין בהן כדי להוות מקור אמונה המכתיבה סוג מסוים<BR>
של התנהגות. כבר העמידונו על כך גדולים וטובים,<BR>
שבדיוק מחצית הפסוקים בפרשת בשלח מתארים את החוויה<BR>
הגדולה והחד פעמית של קריעת הים שבשיאה פורצת<BR>
השירה האמונית, ואולם אין בחוויה זאת כדי למנוע את<BR>
המתואר במחצית השניה של הפרשה : חיים של טרוניות,<BR>
התמרמרות, קובלנות, חוסר בטחון ואמונה.<BR>
אמור מעתה: לעומת אברהם המתבונן, "המשוטט בדעתו",<BR>
התהליכי, מנסים צאצאיו להתבסס על החד פעמיות<BR>
הדרמטית, על כוחות שאינם בתחום ההבנה האנושית,<BR>
ונכשלים.<BR>
<BR>
<B>נפש גבוהה ונפש שפלה</B><BR>
הדרך בה הגיע אברהם אבינו לאמונתו נתנה לו גם את<BR>
הבסיס לשליחות שנטל על עצמו: "ויקרא שם בשם ה' אל<BR>
עולם" )בראשית כ"א, ל"ג(. מטרת חייו של אברהם היתה<BR>
להשריש בחברה האנושית כולה את האמונה בבורא עולם<BR>
אחד ויחיד. על כך יצא למאבק נגד כל העולם האלילי,<BR>
ועל כך היה מוכן, עפ"י חז"ל למסור את נפשו. ואלו<BR>
דברי הרמב"ם במקור שהוזכר לעיל: "כיוון שהכיר וידע<BR>
התחיל להשיב תשובות על בני אור כשדים ולערוך דין<BR>
עימהם.... כיוון שגבר עליהם בראיותיו בקש המלך<BR>
להורגו .... ויצא לחרן ושבר הצלמים .... והיה מהלך<BR>
וקורא ומקבץ העם מעיר לעיר וממלכה לממלכה".<BR>
הדרך בה הגיע אברהם לאמונתו ביססה את בטחונו בצדקת<BR>
דרכו ויצרה אצלו "נפש גבוהה", בעזרתה התמיד<BR>
בשליחות שנטל על עצמו נוכח כל הקשיים שבדרך.<BR>
צאצאיו של אברהם שחוו את החוויה החד פעמית החולפת<BR>
לא היו בראשית דרכם בעלי נפש גבוהה. ידועה<BR>
ומפורסמת תשובתו של רבי אברהם אבן עזרא )שמות י"ד,<BR>
י"ג( לשאלת התגובה המפוחדת של בני ישראל , כאשר<BR>
ראו שהמצרים רודפים אחריהם "כי המצרים היו אדונים<BR>
לישראל וזה הדור היוצא ממצרים למד מנעוריו לסבול<BR>
עול מצרים ונפשו שפלה ..... וה' לבדו שהוא עושה<BR>
גדולות ולו נתכנו עלילות סיבה שמתו כל העם היוצא<BR>
ממצרים ....עד שקם דור אחר דור המדבר והיתה להם<BR>
נפש גבוהה."<BR>
מקורות האמונה בצד ההיסטוריה של שיעבוד, יצרו מצב<BR>
של נפש שפלה. נפש גבוהה היונקת מתהליכים של<BR>
התבוננות הדרגתית ומובנת ,היא תנאי לנטילת שליחות<BR>
מכל סוג שהוא,לעומת הנפש השפלה, המאפשרת הלתהבות<BR>
רגעית אך אינה יכולה להוות בסיס ליצירת תרבות.<BR>
"בצלם אלוקים ברא אותו" )בראשית א', כ"ז(<BR>
<BR>
רגישותו של אברהם אבינו כלפי כל בני אנוש, מוצאת את<BR>
ביטויה לא רק במאבק על הצלתם של אנשי סדום. עמידת<BR>
אברהם מול ה' בטענת "האף תיספה צדיק עם רשע?"<BR>
)בראשית י"ח, כ"ג( ובקריאת " השופט כל הארץ לא<BR>
יעשה משפט" )שם , שם, כ"ה(, הם אמנם ביטוי דרמטי<BR>
של תביעה לצדק כלפי כל יצורי ה' ולאחריות כלפי כל<BR>
האנושות כולה ואולם סיפור סדום והדאגה לגורל<BR>
תושביה איננו היחידי בנידון זה. רבים הם האירועים<BR>
המתוארים בספר בראשית הנותנים ביטוי מובהק לעניין<BR>
זה. מתוכם יש משמעות מיוחדת לדברי רש"י לפסוק<BR>
"וירא אליו ה' באלוני ממרא" )בראשית י"ח, א'( "הוא<BR>
שנתן לו עצה על המילה, לפיכך ניגלה עליו בחלקו"<BR>
)דברי רש"י(. דברי רש"י מתבססים על דברי מדרש רבה<BR>
)פ, מ"ב, ח'( העוסקים בשאלת עצם הליכתו של אברהם<BR>
להתייעצות, לאחר שנצטווה על מצוות המילה ועל טיבה<BR>
של העצה שקבל. מעניין שאברהם אשר לפי דברי הרמב"ם<BR>
"היה הולך וקורא ומקבץ העם מעיר לעיר ומממלכה<BR>
לממלכה... והיו מתקבצין אליו ושואלין אותו על<BR>
דבריו והיה מודיע כל אחד כפי דעתו עד שיחזירהו<BR>
לדרך האמת, עד שנתקבצו אליו אלפים ורבבות " כלומר<BR>
, קיים דיאלוג מתמיד ויסודי עם סביבתו עובדת<BR>
האלילים, והנה מצווה אותו הקב"ה מצוות מילה שקיומה<BR>
יבודד וייחד אותו מן העולם כולו בהיותו שונה<BR>
מסביבתו מבחינה גופנית. סוג זה של התלבטות והחשש<BR>
מפני ניתוק,הנחו את אברהם והביאוהו לצורך של נטילת<BR>
עצה משכניו. הקב"ה מקבל הן את ההתלבטות והן את<BR>
העצה, ומתגלה אל אברהם דווקא בנחלתו של<BR>
ממרא.מורכבות זו של אברהם, הדורשת נאמנות למסר<BR>
אוניברסלי, המתאים לכל באי עולם, יחד עם ברית<BR>
ייחודית לאברהם ולצאצאיו,תובעת רגישות ותבונה<BR>
מהאדם. ספק רב אם הצליח אברהם להנחיל רגישות זאת<BR>
לצאצאיו דור יוצאי מצרים. אנו שומעים בדברי חז"ל<BR>
ביקורת על היעדרה של רגישות זאת, גם כשמדובר באויב<BR>
ומתנכל. יש להילחם בכל הדרכים במי שבכוונתו<BR>
להשמידנו או לשעבדנו. אולם מכאן ועד חדוות האובדן<BR>
, המרחק רב. "מעשה ידי טובעים בים ואתם אומרים<BR>
שירה?!"<BR>
מסתבר שגם למלאכים חסרה מורכבות זו.<BR>
<BR>
"כי ידעתיו למען אשר יצווה את בניו" )בראשית י"ח,<BR>
י"ט(<BR>
נוכחנו לראות שדור יוצאי מצרים לא הצליח לסגל לעצמו<BR>
את כל אותן תכונות שבלטו בדרכיו ובפעולותיו של<BR>
אברהם אבינו. גם אם ניתן להסביר כישלונות אלו<BR>
בתנאים של עבדות, ניתוק והעדר דפוסים מגובשים של<BR>
עם בראשית התהוותו, אין בכך כדי להקטין מנימת<BR>
הביקורת המוצאת את ביטויה בדברי חז"ל. הלקח לדור<BR>
יוצאי מצרים ולכל הדורות הבאים אחריהם הוא שגם<BR>
בתנאי מציאות מורכבים ומסובכים אין אנו משוחררים<BR>
ממורשתו של אברהם "למען אשר יצווה את בניו ואת<BR>
ביתו אחריו, ושמרו דרך ה' לעשות צדקה ומשפט"<BR>
<BR>
<FONT SIZE="-1">,דוד פרוינד הוא מנכ"ל חברת "דרכים" - חברה, חינוך<BR>
קהילה בע"מ</FONT><BR>

<hR>

<H3>והאלוהים יבקש את נרדף</H3>
אתה אל ראי: אמר רבי איבו: אתה הוא הרואה בעלבונם<BR>
של עלובים. )ילקוט שמעוני בראשית ט"ז,פ (<BR>

<hr>
<BR>
<H4>.אין מונופול על הצדק ויש מחיר לאי-צדק</H4><BR>
ותענה שרי: עשתה עמה יותר מדאי ועבדה בה בפרך,<BR>
ואפשר שהיתה מכה אותה ומקללת אותה ולא היתה יכולה<BR>
לסבול וברחה מפניה. ולא נהגה שרי בזה לא מדת מוסר<BR>
ולא מדת חסידות;לא מוסר, כי אף על פי שאברהם מחל<BR>
לה על כבודו ואמר לה "עשי לה הטוב בעיניך", היה<BR>
ראוי לה למשוך את ידה לכבודו ולא לענותה, ולא מדת<BR>
חסידות ונפש טובה כי אין ראוי לאדם לעשות כל<BR>
יכולתו במה שתחת ידו.ואמר החכם:"ומה נאה המחילה<BR>
בעת היכולת" וזה שעשתה שרי לא היה טוב בעיני<BR>
האל...וכל זה הסיפור נכתב בתורה לקנות אדם ממנו<BR>
המדות הטובות ולהרחיק הרעות. )מתוך פירוש הרד"ק על<BR>
בראשית,ט"ז,ו.(<BR>
חטאה אמנו בעינוי הזה, וגם אברהם בהניחו לעשות כן,<BR>
ושמע ה' אל עניה ונתן לה בן שיהא פרא אדם לענות<BR>
זרע אברהם ושרה בכל מיני הענוי. )מתוך פירוש<BR>
הרמב"ן על בראשית, ט"ז,ו.(<BR>
</DIV>














<P ALIGN="center">

</P>

</body></html>

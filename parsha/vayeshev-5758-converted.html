<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vayeshev</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת וישב </FONT><BR>
<FONT SIZE="3" COLOR="navy">גליון מס' 9 תשנ"ח</FONT>

 </p>



<DIV ALIGN=right>
<H4>בעל החלומות" -שליט על חלומות"</H4>

שמואל, כי הוה חזי חלמא בישא - כשראה חלום רע -<BR>
אמר: "וחלמות השוא ידברו"<BR>
)זכריה, י(. כי הוה חזי חלמא טבא- כשראה חלום טוב-<BR>
אמר:" וכי החלומות השוא<BR>
ידברו?" והכתיב - והרי נאמר: "בחלום אדבר בו"<BR>
)במדבר, י"ב ( !!!<BR>
) בבלי, ברכות נה,ע"ב(<BR>
\</DIV>
<DIV ALIGN=right>

<hR>

<H2>על בכורה ובחירה</H2>

<H3>אלחנן ריינר</H3>
פרשת וישב מביאה בלא ספק לשיאו את המהלך המרכזי של<BR>
ספר בראשית, המהלך<BR>
שבסופו ייווצר הגרעין שממנו יתפתח עם ישראל במצרים<BR>
סביב משפחת יעקב. את<BR>
המהלך הזה יתאר המקרא בדרך הדומה לדרכו של המפסל<BR>
באבן. עקב בצד אגודל יוסרו<BR>
הבכורות המאבדים את בכורתם לטובת הנבחרים. כך נעלם<BR>
נחור - ואחריו גם לוט בן<BR>
אחיו - ומותיר את הזירה פנויה לאברהם. כך לכאורה<BR>
נעלם גם ישמעאל, המותיר את<BR>
המשך השושלת ליצחק. כך גם מתרחש בדור השלישי, הדור<BR>
שהמאבק בתוכו נמשך,<BR>
לגבינו הצופים, שלושה שבועות רצופים, למן פרשת<BR>
תולדות ועד לפרשת וישלח: הדור<BR>
שבו עשיו, הבכור המובהק מקודמיו, הנאבק על בכורתו<BR>
עוד ברחם אמו, מוכר את<BR>
בכורתו בנזיד עדשים לאחיו הצעיר יעקב, אך בסופו של<BR>
חשבון, מעולם לא השלים עם<BR>
אובדן בכורתו. מאבק הבכורה והבחירה שבין עשיו ויעקב<BR>
נותר בלתי פתור, וכל אחד<BR>
משלושת המאבקים ביניהם נותר ללא הכרעה נחרצת;<BR>
לכאורה, ידו של האחד נותרה<BR>
אוחזת בעקב אחיו לעולם. למרות זאת, כמתעלם מן<BR>
השאלות הבלתי פתורות שהותיר<BR>
אחריו, ממשיך הסיפור המקראי בדרכו הלאה אל הדור<BR>
הבא, אל דורם של השנים-עשר,<BR>
אל דורם של בני יעקב, אל תפקידו העיקרי - לעצב את<BR>
דמותו של הגרעין הקשה,<BR>
הגרעין שממנו ינבוט עם ישראל.<BR>
</DIV>
<DIV ALIGN=right>
<BR>
אם עד עתה היתה התמונה בהירה ובמידה רבה אף הכפילה<BR>
את עצמה זה שלוש רגלים,<BR>
הרי מכאן ואילך, מפרשת וישב, היא הולכת ומתערפלת.<BR>
לעיצובו של הגרעין הקשה אנו<BR>
מגיעים לא בדרך של גילוף, פיסול ופסילה, כפי<BR>
שהתנהלו הדברים בדורם של ישמעאל-<BR>
יצחק ועשיו-יעקב. עתה עתיד המאבק להתנהל בין שני<BR>
בכורים נבחרים, לא רק גנטיים,<BR>
בין יהודה לבין יוסף שהם גיבוריה האמיתיים של<BR>
הפרשה, והם אלו שמסמנים - האחד<BR>
ברובד הגלוי של הסיפור והאחר ברובד הנסתר שלו, כבר<BR>
בספר בראשית, את המהלך<BR>
שילך ויתממש מאוחר יותר בארץ- ישראל לאחר הכניסה<BR>
לארץ.<BR>
<BR>
בחירותו העתידה של יוסף מסומלת בחלומותיו בעזרת<BR>
חלום האלומה שקמה וגם ניצבה;<BR>
ובעזרת תמונת השמש והירח והכוכבים המשתחווים לו.<BR>
שני החלומות מתפרשים בנקל<BR>
כפשוטם על- ידי יעקב ובניו אחי יוסף. עיצוב תמונת<BR>
החלום מדגיש גם הוא אותם<BR>
הדברים עצמם: את יוסף האחד, הניצב מול כל אחיו, לא<BR>
מול אח זה או אחר. מול יוסף<BR>
מעוצבים האחים בחלום כגוף גולמי אחיד חסר שם וצורה.<BR>
בתוך אפילת הסיפור, ניתן<BR>
להבחין בצלליותיהן של שתי דמויות בלבד. בצלליתו של<BR>
יעקב, הלוחץ כביכול ראשונה<BR>
על כפתור ההפעלה, המפעיל בעל כורחו את העלילה על<BR>
ידי אהבתו ליוסף ומעורר בכך<BR>
את שנאת אחיו כלפיו, שנאה שהיתה לדלק המניע של<BR>
הסיפור כולו. הוא גם זה ששולח<BR>
את בנו האהוב במו ידיו לעמוד לגורלו, שעה שהוא שואל<BR>
ממנו ל"ראות בשלום אחיו<BR>
ובשלום הצאן" מעמק חברון שכמה. הצללית השניה היא זו<BR>
של ראובן, המאבד את<BR>
בכורתו בנסיונו הפתטי למנוע את רצח יוסף על- ידי<BR>
אחיו באמצעות השלכתו לבור,<BR>
ומוצא את עצמו בסופו של דבר מרומה על ידיהם יחד עם<BR>
אביו. יעקב, הנבחר של הדור<BR>
הקודם, שרכש את בכורתו בעורמה, נמצא עתה מרומה על<BR>
ידי בניו, שבלא דעת<BR>
מעניקים במעשיהם אף הם, כאביהם הזקן ואחיהם הבכור,<BR>
את הבכורה הנבחרת לאחיהם<BR>
השנוא.<BR>
</DIV>
<DIV ALIGN=right>
<BR>
בזירה האמיתית של המאורעות נותרו עכשיו,בפעם<BR>
הראשונה במהלך ספר בראשית שני<BR>
בכורים בחיריים, לא גנטיים, הנאבקים זה בזה<BR>
והמשלימים זה את זה. עתה, שלא כמו<BR>
במאבקי האחים בעבר, אינם פוסלים האחד את רעהו:<BR>
יוסף, המובל עתה לקראת גורלו<BR>
מצרימה על ידי סוחרים ישמעאלים; ויהודה אחיו, שהיה<BR>
הכוח המניע מאחורי המהלך<BR>
הזה. הוא יזם את המכירה "לכו ונמכרנו לישמעאלים<BR>
וידנו אל תהי בו כי אחינו בשרנו<BR>
הוא", ובכך שוב שלא מדעת, מביא לאחיו את המלוכה.<BR>
הוא גם שימשיך להיות הכוח<BR>
המניע שלא מדעת להמשך העלילה עד לסוף הסיפור. הוא<BR>
זה שיכריח את יעקב לשלוח<BR>
על פי דרישת יוסף את בנימין. הוא גם זה שבעקבות<BR>
אחריותו למהלך יביא את יוסף<BR>
להתוודע לאחיו, כלומר לענייננו - הוא זה שלמעשה<BR>
מעלה על פני השטח את שני<BR>
הבכורים, את השניים שיהפכו מסמל להיסטוריה, ליהודה<BR>
ולישראל. שלא כמו בצמדי<BR>
הדורות הקודמים: ישמעאל-יצחק, ועשיו-יעקב, שהביסו<BR>
לכאורה האחד את אחיו, שני<BR>
המתחרים על הבכורה עתה הם גם שיחלקו אותה ביניהם.<BR>
</DIV>
<DIV ALIGN=right>
<BR>
אם אמנם סיפורו של יוסף גלוי וחד משמעי בפרשה, הרי<BR>
חלקו של יהודה מוסתר וחבוי<BR>
תחת מהלכם הסוער של המאורעות העוסקים ביוסף. מעמדו<BR>
של יהודה כמקביל לזה של<BR>
יוסף נרמז בפרק שהקורא מתקשה במבט ראשון להבין את<BR>
מקומו במהלכי הסיפור. ואכן,<BR>
הוא נראה במבט ראשון כאילו שובר את סיפור מכירת<BR>
יוסף לשניים. זהו הסיפור שבו<BR>
יורד יהודה מאת אחיו לבית איש עדולמי, כשם שיוסף<BR>
הורד מאת אחיו מצרימה. שם<BR>
נושא לו יהודה לאשה בת איש כנעני, כשם שיוסף נושא<BR>
במצרים את אסנת בת כהן און.<BR>
זהו הסיפור שבו רוצה יהודה לשלם תמורת אהבתו הקנויה<BR>
בגדי עזים, כאותו גדי שבדמו<BR>
נטבלה כותנת הפסים של יוסף, ואשר למראיה קרא יעקב<BR>
"טרף טורף יוסף".<BR>
זהו הסיפור, שבסופו נערך שוב מאבק הבכורה הטיפולוגי<BR>
של ספר בראשית, שוב בין<BR>
שני תאומים. כמו עשיו ויעקב, שוב יוצא האחד ואחיו<BR>
עוקפו, כאשר עשה יעקב. ושוב<BR>
זה המתפרץ, אשר על כן קרא שמו פרץ, יהיה אביו<BR>
הקדמון של מלך יוצא חלציו של<BR>
יהודה, כשם שאפרים, בנו הצעיר של יוסף, עתיד לעקוף<BR>
את מנשה אחיו הבכור, וממנו<BR>
יצא בית יוסף. כל אלה, בתמונת הסיום של חיי יעקב,<BR>
שכל חייו היו בסימן עקיפה, עד<BR>
לרגע האחרון של חייו, שעה שמת במצרים.<BR>
</DIV>
<DIV ALIGN=right>
<BR>
יחסי האחים בפרשת וישב, כמו גם בספר בראשית כולו,<BR>
הם המסר שלנו. יחסי האיבה-<BR>
אהבה, קרבה וריחוק, מאפיינים את ספר בראשית. ראשיתם<BR>
בהליכתו של אברהם מארצו<BR>
וממולדתו, והותרתה בידי אחיו הבכור, נחור. המשכם<BR>
בפרידת אברהם מלוט בן אחי<BR>
אברהם, לשמאל או לימין. גם ישמעאל, המתחרה ביצחק על<BR>
הבכורה במשפחת האבות,<BR>
והמגורש מבית אביו בסדר דברים הדומה להדהים לסיפור<BR>
העקידה שייעקד אחיו יצחק<BR>
בסמוך, "גם הוא יהיה לגוי" כדבר אלוהים לאברהם<BR>
המיצר, אך העושה בדבר אלוהים<BR>
כדבר אשתו. וכך גם עוד קודם שיוסף ויהודה יחלקו<BR>
ביניהם את המלוכה, תהליך<BR>
הבחירה לא סילק את הבכור מן הזירה. להיפך, לעולם:<BR>
"גם הוא יהיה לגוי" ויותר מכך -<BR>
"לגוי גדול אשימנו". כך ישמעאל, כך עשיו, כמו יהודה<BR>
וישראל. שני התאומים שהתרוצצו<BR>
בבטנה של רבקה, שני לאומים הם שממעיה יפרדו; כמו<BR>
שני בניו של אברהם,ששני גויים<BR>
הם לעצמם, אך עליהם להיפרד זה מזה על מנת לממש את<BR>
הבטחתם.<BR>
<BR>
<FONT SIZE="-1">אלחנן ריינר הוא מורה בחוג להיסטוריה של עם ישראל<BR>
באוניברסיטת תל-אביב.</FONT><BR>
</DIV>
<hR>

<H3>בזכות הענווה ובגנות ההתנשאות</H3>

<DIV ALIGN=right>

אמר רבי חמא בר חנינא: מפני מה מת יוסף קודם לאחיו?<BR>
מפני שהנהיג עצמו ברבנות.<BR>
<BR>
)ברכות דף נה, ע"א(<BR>

<HR>
<BR>

<FONT COLOR="#000080" SIZE="3">וישב יעקב בארץ מגורי אביו": גם ליעקב היתה סבלנות"<BR>
לחכות</FONT><BR>
<BR>
אכן להיות שקדם לומר בפרשה הקודמת והודיע כי עשו<BR>
אחיו ירש את הר שעיר<BR>
מכח זכות אביו, חל על הכתוב להודיע ירושת יעקב,<BR>
ואמר:" וישב יעקב בארץ מגורי<BR>
אביו". נתכוין להודיע מדת טובו, שלא התנהג בארץ אלא<BR>
בגרות, הגם שראה שעשו<BR>
ירש ירושתו. והאדון דקדק לומר אליו שנתן לו בייחוד<BR>
את הארץ, וכמו שפירשתי<BR>
בפרשה הקודמת, בפסוק: " לך אתננה")בראשית ל"ה,<BR>
י"ב(. אף על פי כן לא עשה בו<BR>
רושם, והיה מתגורר בגרות כמו שהיה אביו, בארץ כנען.<BR>
פירוש, שהיה מתנהג בה<BR>
כארץ לא לו, אלא ארץ כנען. או יאמר: הגם שהיא ארץ<BR>
כנען הניתנת לו מורשה, אף על<BR>
פי כן היה גר בה עד שנתגלגלו הדברים על-ידי תולדות<BR>
יוסף, והוא אומרו:" אלה<BR>
תולדות יעקב יוסף וגו'". ונמכר למצרים, וירדו<BR>
אבותינו מצרים, והעלה אותם<BR>
המבטיח לקיים הבטחתו אל הארץ, וירשו נחלתם.<BR>
</DIV>
<DIV ALIGN=right>
<BR>
)אור החיים לרבי חיים בן עטר, בראשית פרק לז, פסוק<BR>
א(<BR>

<hR>

<H4>על מצוות הישיבה בארץ ישראל ועל חלומות</H4>
</DIV>
<DIV ALIGN=right>
)מעשה שהיה(<BR>
</DIV>
<DIV ALIGN=right>
<BR>
לפני שנים מספר ניגש בחור שהתגורר בחו"ל להיפרד<BR>
מרבי יחזקאל סרנא ז"ל, ראש<BR>
ישיבת "חברון" בירושלים, אחרי תקופת-לימודים<BR>
בישיבה.<BR>
רבי יחזקאל סרנא אמר לבחור:"אסור לך לנסוע". בראותו<BR>
את תדהמתו של הבחור ,<BR>
הסביר ר' יחזקאל את דבריו:<BR>
</DIV>
<DIV ALIGN=right>
<BR>
"הלכה פסוקה היא בידינו, שאסור לצאת מארץ ישראל<BR>
לחו"ל. ניתן להתיר יציאה מהארץ<BR>
משלוש סיבות בלבד: לצורך לימוד תורה, לצורך פרנסה<BR>
ובשביל שידוך. הבה נבחן את<BR>
שלוש הסיבות.<BR>
</DIV>
<DIV ALIGN=right>
<BR>
- פרנסה, תוכל, אי"ה להשיג גם כאן בארץ<BR>
</DIV>
<DIV ALIGN=right>
- תורה, אין לי ספק שתוכל ללמוד כאן טוב יותר.<BR>
</DIV>
<DIV ALIGN=right>
- לגבי שידוך, אדרבה, אם יש משהו רציני, אז תיסע,<BR>
תשתדך, תביא אותה לכאן ותחזור;<BR>
אבל אם זה רק בגדר חלום, אז לחלום אפשר גם כאן..."<BR>
</DIV>













<P ALIGN="center">

</P>

</body></html>

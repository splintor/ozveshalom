<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Miketz</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת מקץ</FONT><BR>
<FONT SIZE="3" COLOR="navy">גליון מס' 10 תשנ"ח</FONT>

 </p>


<DIV ALIGN=right>
<H4>השפע הכלכלי מאפשר צדק חברתי, שוויון ושלום</H4>

"והנה מן היאור": בשעה שהשנים יפות, הבריות נעשין<BR>
אחין אלו לאלו. "ותרעינה באחו":<BR>
אהבה ואחוה בעולם. וכן הוא אומר: " ירעה מקניך ביום<BR>
ההוא כר נרחב" )ישעיה ל( כירי<BR>
)שפירושו( עבד )הוא שווה ל( קירי )שפירושו( אדון.<BR>
וכן הוא אומר: "ישאו הרים שלום"<BR>
)תהילים עב(. א"ר אחא:" נשאו הרים", וכי ההרים<BR>
נושאים שלום ? אלא נשיאתן שלום, בזמן<BR>
שהפירות מרובים, השלום בעולם.<BR>
</DIV>
<DIV ALIGN=right>
) ע"פ בראשית רבה פט וילקוט תהילים(<BR>

<hR>
<H2>.צפנת פענח - המנהיג</H2>

<H3>יצחק פרנקנטל</H3>

בפרשתנו, אנו עדים לעלייתו של יוסף, לירידתם של אחי<BR>
יוסף וליקיצתו של פרעה. ירידת<BR>
יוסף הייתה בגלל אחיו "בסיוע" אביו יעקב שעשה לו<BR>
כתונת פסים, ואילו עלייתו נגרמה,<BR>
למרבית הפלא, על-ידי "וייקץ פרעה", כלומר, יקיצתו<BR>
של פרעה מחלומו והצורך לתת לו<BR>
משמעות הם הגורם, בסיפור המקראי, לעלייתו של יוסף.<BR>
</DIV>
<DIV ALIGN=right>
<BR>
פרעה של ספר בראשית הוא מלך חיובי, מלך המוקיר את<BR>
יוסף והיהודים - למרות היותם<BR>
"תועבת מצרים", בגלל עיסוקם כרועי צאן )בראשית מ"ו,<BR>
ל"ד( - רק בשלב מאוחר יותר,<BR>
בתחילת פרשת שמות, מופיע "המלך הרע", ככתוב:"ויקם<BR>
מלך חדש על מצרים אשר לא ידע<BR>
את יוסף" )שמות א', ח(.<BR>
</DIV>
<DIV ALIGN=right>
<BR>
יחסו המיוחד והמועדף של יעקב כלפי יוסף -"וישראל<BR>
אהב את יוסף מכל בניו" )בראשית ל"ז,<BR>
ג( - הוביל לטרגדיה של שנאה בין האחים. העדפתו של<BR>
אח אחד על-פני אחים אחרים גורמת<BR>
בהכרח לשנאה ואיבה בין האחים ולירידה רוחנית<BR>
המאפשרת תכנון רצח וכפי שנאמר: "ועתה<BR>
לכו ונהרגהו")בר' ל"ז,כ(. התפתחות זו אינה תופעה<BR>
מקרית אלא תוצאה כמעט הכרחית<BR>
מטעותו של יעקב , אבי המשפחה, המנהיג והרועה הרוחני<BR>
למרות היותו "איש תם יושב<BR>
אהלים".<BR>
</DIV>
<DIV ALIGN=right>
<BR>
ואכן, מאוחר יותר, אנו רואים איך יעקב , הרועה<BR>
הרוחני, איבד את כוחו הרוחני - רש"י, בפרשת<BR>
ויגש, מפרש בעקבות חז"ל:"ותחי רוח יעקב אביהם":<BR>
שרתה עליו שכינה שפירשה ממנו -<BR>
ונהפך מישראל ליעקב במשך כל התקופה שיוסף היה בחזקת<BR>
"נעדר". אנו רואים איך הוא<BR>
מתייסר ומכה על חטא ואומר לפרעה: "מעט ורעים היו<BR>
ימי שני חיי ולא השיגו את ימי שני חיי<BR>
אבותי בימי מגוריהם" )בראשית מ"ז, ט( ; יעקב מכיר<BR>
בטעויותיו וכתשובה לשאלת פרעה: "<BR>
כמה ימי שני חייך ?", הוא עונה את תשובתו הכואבת.<BR>
פרעה מבין מתוך תשובתו של יעקב גם<BR>
את הדברים שיעקב לא אמר. פרעה היה אדם הרגיל לחלום<BR>
, לפענח צפונות והבין אם-כן לרב,<BR>
את שפת החלום, ולכן כאשר נתקל בחלומות שלא הצליח<BR>
לפענח, ושגם חרטומיו לא הצליחו<BR>
לפענח, הכיר בחכמת יוסף וקרא לו "צפנת פענח"<BR>
)בראשית לז, מה(.<BR>
<BR>
בספר בראשית, נפגשנו עם שלושה "בעלי חלומות":יעקב,<BR>
יוסף ופרעה: יעקב חולם על "סולם<BR>
מצב ארצה ...ומלאכי א-לוהים עולים ויורדים... והנה<BR>
ה' ניצב עליו..." ) בראשית כ"ו, יב-יג(;<BR>
חלום נבואי המפגיש את יעקב עם הא-ל, חלום המגלה<BR>
ליעקב טפח על מציאותו של הקב"ה<BR>
בעולם ועל "מלאכיו" הפועלים בשליחותו. אופיו של<BR>
חלום זה הוא רוחני ונפגש עם עולמו<BR>
הרוחני של יעקב.<BR>
</DIV>
<DIV ALIGN=right>
<BR>
חלומותיו של יוסף מורכבים ומגוונים; מחד, אנו<BR>
קוראים על חלום האלומות :"והנה קמה<BR>
אלומתי וגם ניצבה, והנה תסובינה אלומתיכם ותשתחוינה<BR>
לאלומתי" )לז, ז( שניתן בודאי<BR>
לראות בו שאיפה לשליטה וכח, כלומר שאיפה להצלחה<BR>
בעולם ה"גשמי", הארצי, ומאידך,<BR>
חלום השמש והירח מייצגים אולי עולם שמימי, עולם<BR>
רוחני עליו חולם יוסף.<BR>
<BR>
לכאורה, ניתן לומר שגם פרעה חולם על האלוהים, אך<BR>
הוא רואה את עצמו כאלוהים, שכן<BR>
בחלומו הוא עומד "על היאור" )מ"א, א'( , והרי אין<BR>
אדם שיכול לעמוד "על היאור", אך פרעה,<BR>
הרואה את עצמו כאלוהים יכול. פרעה חולם על פרות ועל<BR>
שיבולים, דברים ארציים וגשמיים.<BR>
למעשה, מחבר יוסף בין יעקב, שראשו, כלומר שאיפותיו<BR>
הרוחניות, מגיע השמימה, בכך<BR>
שחולם על השמש, הירח והכוכבים ובין פרעה שחולם על<BR>
האלומות, כמוהו.<BR>
<BR>
חלומותיו של יוסף הובילוהו אל תחתית הבור מחד<BR>
ולהצלת עם שלם מאידך, תוך כדי קבלת<BR>
הכרה מלאה מאת פרעה ובלשון התורה: "אין נבון וחכם<BR>
כמוך, אתה תהיה על ביתי ועל פיך<BR>
ישק כל עמי...ראה נתתי אותך על כל ארץ מצרים" )מ"א,<BR>
לט-מ( ובהמשך: "ויבואו כל מצרים<BR>
אל יוסף לאמור: הבה לנו לחם ולמה נמות נגדך"<BR>
)מז,טו(.<BR>
<BR>
כדאי להתבונן באפיונים של יוסף, שאפשרו לו להיות<BR>
צפנת פענח ולהגיע לתפקיד אחראי<BR>
ולמעמד מכובד במצרים. נראה לי שאחד האפיונים<BR>
המרכזיים של יוסף הוא נכונותו לסלוח<BR>
לאחיו על רצונם לרצוח אותו , על השלכתו לבור ועל כל<BR>
מה שעבר עליו במצרים. אכן,<BR>
האחים חצו קו אדום מוסרי כפי שמספרת לנו התורה:<BR>
"ויתנכלו אליו להמיתו... ועתה, לכו<BR>
ונהרגהו ... ואמרנו:'חיה רעה אכלתהו" ) לז, כ(.<BR>
ראובן אמנם דחה את תכנית הרצח מתוך כוונה<BR>
להציל את יוסף ובסופו של דבר, "מיתן" יהודה את<BR>
כוונות האחים והצליח להצילו על-ידי<BR>
מכירתו לישמעאלים. יש כאן שני אחים עם השפעה ממתנת<BR>
לעומת האחים האחרים שהם<BR>
תאבי נקם ואכולי שנאה וקנאה, אבל רק יוסף הוא זה<BR>
שסולח, שמוחל ובפנייה נרגשת אל<BR>
אחיו, הוא אומר להם: "ועתה אל תעצבו, ואל יחר<BR>
בעיניכם כי מכרתם אותי הנה, כי למחיה<BR>
שלחני אלוהים לפניכם" )מ"ה, ה( .נכונותו של יוסף<BR>
לסלוח מהוה אם-כן בסיס ליכלתו להיות<BR>
מנהיג, אך קיים תנאי נוסף למנהיגות זו, והיא ההכרה<BR>
במקורות היכולת שלו: "ויען יוסף את<BR>
פרעה לאמור:'בלעדי, א-לוהים יענה את שלום<BR>
פרעה'".)מא,טז( יוסף יודע ומצהיר שלא "כוחו<BR>
ועוצם ידו עשו את החיל הזה" , אלא שהוא פועל בעזרתו<BR>
של הקב"ה ובהשראתו. בתהילים<BR>
)פ"א, ו'( נאמר: " עדות ביהוסף שמו, בצאתו על ארץ<BR>
מצרים, שפת לא ידעתי אשמע". פסוק זה<BR>
מתפרש בהקשר של הדיאלוג בין פרעה ליוסף, כאשר יוסף<BR>
פותר לפרעה את חלומו. יוסף<BR>
אומר אם-כך לפרעה: "שפת לא ידעתי אשמע", כאשר פרעה<BR>
מנסה להכשיל את יוסף, על-ידי<BR>
תיאור בלתי-מדויק של חלומו, אך יוסף אינו נופל בפח<BR>
שטמן לו פרעה. בתיאור החלום )מ"א,<BR>
א( נאמר: "ופרעה חולם והנ ה עומד על היאור". פרעה<BR>
מספר ליוסף: "בחלומי, הנני עומד על<BR>
שפת היאור")מ"א, י"ז( ואז יוסף אומר לו: "שפת לא<BR>
ידעתי אשמע", כלומר; אני שומע ממך<BR>
תיאור שונה מהאמת, לא חלמת שאתה עומד על שפת היאור,<BR>
אלא חלמת שאתה על היאור.<BR>
<BR>
לכך היתה תגובתו של פרעה: "ויקרא פרעה שם יוסף צפנת<BR>
פענח" )מ"א, מה(<BR>
רק מנהיג שהוא "צפנת פענח", שיודע להבדיל בין עיקר<BR>
לטפל ולהקשיב בצורה מדויקת<BR>
לשפה מורכבת, מנהיג היודע לתכנן את חלוקת המשאבים<BR>
של העם בצורה נבונה ולהכין את<BR>
העם להתמודדות עם שנים קשות, מנהיג היודע להבליג על<BR>
נסיון לפגוע בו , היודע שהוא<BR>
שואב את כוחותיו מהקב"ה, מסוגל להנהיג את העם ועליו<BR>
נאמר:"ואשר הוא עושה, ה' מצליח"<BR>
)ל"ט, כ"ג(<BR>
</DIV>
<DIV ALIGN=right>
<BR>
יוסף הוא המנהיג, המחובר לשמים ולארץ, לעולם רוחני<BR>
ולעולם ארצי, "גשמי", ממנו יצאו<BR>
אפרים ומנשה, וממנו יצא "משיח בן יוסף" על-פי<BR>
המסורת. אכן, יוסף טעה בתחילת דרכו<BR>
בהתרברבות יתרה ושילם על טעויותיו מחיר יקר מאד<BR>
על-ידי שנים של סבל בגלות מצרים<BR>
ועמידה בנסיונות מרובים, אך גם בסבל, גם במירוק<BR>
עוונותיו ובנסיונות רואה יוסף שליחות א-<BR>
לוהית.<BR>
</DIV>
<DIV ALIGN=right>
<BR>
יוסף מייצג אם-כן את המנהיג היהודי הראשון בארץ<BR>
זרה, שכלכל עם שלם ושהניח את היסודות<BR>
לעיצובו של העם היהודי במצרים, המהווה חוויה מרכזית<BR>
בהתפתחותו של עם ישראל<BR>
בהמשך.<BR>
</DIV>
<DIV ALIGN=right>
<BR>
<FONT SIZE="-1">"יצחק פרנקנטל הוא מזכ"ל "נתיבות- שלום-עוז ושלום<BR>
ITM                                ומנכ"ל</FONT><BR>

<hR>

<H3>משולחן המערכת</H3>
</DIV>
<DIV ALIGN=right>
<BR>
בשבועות האחרונים, הגיעו למערכת תגובות רבות<BR>
מקוראים. השתדלנו לענות לכל הכותבים<BR>
באופן אישי; לצערנו, אין באפשרותנו לפרסם את כל<BR>
המכתבים המגיעים אלינו, מפאת קוצר<BR>
היריעה. נשמח מידי פעם לפרסם מכתב קצר. כמעט כל<BR>
המאמרים שפורסמו עוררו תגובות;<BR>
חלק מהקוראים ברכו על הדברים, חלקם האחר התווכח,<BR>
ואילו אחרים הזדעזעו או נעלבו<BR>
מדברים שפורסמו. מאמרו של פרופ' אוריאל סימון<BR>
)"עקידת ישמעאל", בגליון פרשת וירא(<BR>
עורר ויכוח סוער מעל גבי עלון קבוצת סעד. קוראים<BR>
המעונינים לראות את הדברים מוזמנים<BR>
לפנות למשרד. ייתכן שנוכל לפרסמם באחד מגליונות<BR>
"נתיבותיה שלום", כי הסוגיה נוגעת<BR>
לגבולות הלגיטימיים של פרשנות וזיקתה להשקפת עולם.<BR>
אנחנו מודים לכל הקוראים שכתבו<BR>
לנו, מזמינים אתכם להמשיך ולכתוב ומבטיחים להתייחס<BR>
לכל תגובה ברצינות הראויה.<BR>
בברכת שבת שלום וחג אורים שמח,<BR>
</DIV>
<DIV ALIGN=right>
<BR>
העורך<BR>
</DIV>
<DIV ALIGN=right>

<hR>


<BR>
<FONT COLOR="#000080" SIZE="3">זכרון העוון - העונש הפנימי - הוא העונש הכבד ביותר</FONT><BR>
</DIV>
<DIV ALIGN=right>
<BR>
"וחטאתי לאבי כל הימים")מ"ד, ל"ב(: מליצה זו יקרה<BR>
עד מאד, להיותו מורה באצבע דבר שאינו<BR>
מפורש בתורה, והוא: אין העונש זולת העוון, רק העוון<BR>
הוא בעצמו העונש לפני המשפט<BR>
האלוהי - ובמקום תשלום שכר והעונש, וזהו שאמר<BR>
יהודה:"וחטאתי לאבי כל הימים".<BR>
<BR>
)מתוך פירוש "אם למקרא" לרבי אליהו בן אמוזג(<BR>

<hR>

<H4>נר חנוכה הוא פרסום הנס, אך נר ביתו קודם</H4>
</DIV>
<DIV ALIGN=right>

היה לפניו נר ביתו ונר חנוכה, או נר ביתו וקדוש<BR>
היום, נר ביתו קודם משום שלום ביתו<BR>
שהרי השם נמחק לעשות שלום בין איש לאשתו. גדול<BR>
השלום שכל התורה ניתנה<BR>
לעשות שלום בעולם שנאמר: " דרכיה דרכי נעם וכל<BR>
נתיבותיה שלום ")משלי ג(.<BR>
<BR>
)משנה תורה להרמב"ם, הלכות מגילה וחנוכה:פרק ד,<BR>
הלכה יד(<BR>

<hR>

<H3>העולם , האור והעיניים</H3>
</DIV>
<DIV ALIGN=right>
<BR>
אוי ואבוי, העולם מלא מאורות וסודות נפלאים<BR>
ונוראים, והיד הקטנה של האדם עומדת בפני<BR>
העיניים ומעכבת מלראות אורים גדולים.<BR>
</DIV>
<DIV ALIGN=right>

<hR>

<H3>העיקר הוא השלום</H3>
</DIV>
<DIV ALIGN=right>
<BR>
"לא מצא הקב"ה כלי מחזיק ברכה אלא השלום" )מסכת<BR>
עוקצין(: השלום הוא הכלי , והברכה<BR>
היא הפנימיות. כי אם אין החלונות סגורים בבית, מה<BR>
בצע בעושר ? הלא יבואו גנבים ויקחו<BR>
הכל. לכן, צריך הכלי להיות שלם.<BR>
</DIV>
<DIV ALIGN=right>
<BR>
<FONT SIZE="-1">(מתוך תורותיו של רבי ישראל בעל שם טוב )</FONT><BR>
</DIV>














<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Bereshit</title>

<style type="text/css">
<!--
        @import url(../parsha.css);
        A:hover {background: yellow;}
-->
</style>

</head>



<body>

<P ALIGN="CENTER">

<P>
</P>
<font SIZE="+4" color="Navy">פרשת בראשית </font><br>
<font SIZE="3" COLOR="navy">גליון מס' 52 תשנ"ט</font>

 </p>

<DIV ALIGN=right>
אדם  נברא  בערב שבת,  ולמה נברא באחרונה? שאם תזוח<BR>
דעתו  עליו,  אומר  לו:  יתוש  קדמך במעשה בראשית.<BR>
<FONT SIZE=2>(תוספתא סנהדרין פרק ח משנה ב)</FONT><BR>
<BR>


<H4>.גלגוליו של אדם, אפשרויותיו ומגבלותיו</H4>

כשברא הקב"ה את עולמו, היה בורא שלש בריות בכל יום,<BR>
ובערב  שבת  היה  עוסק  כל  היום  באדם. שעה<BR>
ראשונה,  עלה  במחשבה.  שניה,  נמלך במלאכי השרת.<BR>
שלישית,  ביום  צבר  עפרו.  ברביעית,  גיבלו.<BR>
חמישית, ריקמו ציירו כמה שאדם אומר על-ידי עצמו,<BR>
שנאמר: 'אשר  עושיתי בסתר רוקמתי בתחתיות ארץ'<BR>
)תהלים קל"ט  ט"ו(. ששית,  העמידו  על  רגליו<BR>
והיה עומד מן הארץ  ועד  השמים,  שנאמר  'אשר  ברא<BR>
אלהים את האדם  על הארץ, ולמקצה השמים ועד קצה<BR>
השמים' )דברים   ד'   ל"ב(. שביעית,   נפח  בו<BR>
נשמה.  שמינית, הכניסו לגן עדן, תשיעית, צוהו מזה<BR>
אכול ומזה אל תאכל. עשירית,  חטא.  אחת  עשרה,<BR>
נידון. שתים עשרה, נטל   אפופסין )קיבל את גזר<BR>
דינו( ופייסה  עליו  השבת  ופדה אותה   מדין,<BR>
ונטל   דימוס )קיבל פטור(   והתחיל  מקלס  לשבת<BR>
שנאמר:  'מזמור  שיר  ליום השבת'  )תהלים  צ"ב א'(<BR>
<FONT SIZE=2>(פסיקתא רבתי פרשה מו)</FONT><BR>
<BR>

<hR>

<H2>בריאת האדם ומשמעותה</H2>
<H3>אבי שגיא</H3>

ספור בריאת האדם הוא מעין ספור פתוח המזמין<BR>
פרשנויות שונות, זאת באמצעות רמיזות המצויות<BR>
בטקסט. רמיזות שהן מעין שאלות שהמקרא שואל את<BR>
קוראיו. ציון המחייב התייחסות. ברשימה זאת אני<BR>
מבקש לעקוב אחר מספר רמיזות המצויות בטקסט,<BR>
המאפשרות לנו ללמוד משהו על מהות האדם. בדרך קריאת<BR>
המקורות אני מבקש  להיות שותף לקריאה יהודית<BR>
מסורתית של המקורות, ובה בעת לקוראם מנודת המבט של<BR>
המלאות התרבותית שבה חי אדם בן ימינו.<BR><BR>
</DIV>
<DIV ALIGN=right>
בפרק א, בו נאמר: 'ויאמר אלוהים נעשה אדם.' היינו<BR>
איש יחיד ששמו אדם. לעומת זאת בפסוק כ"ז, מדובר על<BR>
בריאת 'האדם' היינו המין האנושי: 'ויברא אלוהים את<BR>
האדם בצלמו.' את מי אפוא ברא הא-ל, איש יחיד או את<BR>
המין? האין שוני זה בין 'אדם' לבין 'האדם' רמז כי<BR>
המין האנושי מתייחד בכך שכל הפרטים הנכללים בו הם<BR>
אישים בעלי יחוד.  אינדיווידואלים?! המשנה<BR>
)סנהדרין ד, ה( מבטאת זאת כך: 'לפיכך נברא אדם<BR>
יחידי... להגיד גדולתו של הקב''ה. שאדם טובע כמה<BR>
מטבעות בחותם אחד, וכולן דומין זה לזה: ומלך מלכי<BR>
המלכים הקב''ה טבע כל אדם בחותמו של אדם הראשון,<BR>
ואין אחד מהן דומה לחברו. לפיכך חייב כל אחד ואחד<BR>
לומר: ''בשבילי נברא העולם'' '.  אדם ראשון הוא אב<BR>
המין כולו, אבל כאיש יחיד הוא פרדיגמה של קיום<BR>
האנושי החתום בחותם האינדיווידואליות. בכך יכולים<BR>
אנו ללמוד משהו על ההבדל הבולט בין האדם לבריאה<BR>
כולה. הבריאה כולה חתומה בחותם המין, כל יצור מגלם<BR>
במדויק את המין שאליו הוא משתייך. רק האדם שונה.<BR>

מינו אינו מעניק לו את החותם, הוא איש יחיד השונה<BR>
מזולתו.<BR><BR>
</DIV>
<DIV ALIGN=right>
ואולם שוני זה אינו טבוע מראש, הוא מותנה באדם<BR>
עצמו, הוא היוצר והמעצב את עצמו. האינדיווידואליות<BR>
האנושית אינה חלק מן הטבע, היא ביטוי של החריגה,<BR>
)הטרנסצנדנציה( של האדם מן הטבע. עניין זה מתגלה<BR>
בשתי הרמיזות המקראיות הבאות. שניים מן המונחים<BR>
החוזרים בסיומו של מעשה בריאה אינם נמצאים עם סיום<BR>
בריאת האדם: 'ויהי כן', 'וירא אלוהים כי טוב'.<BR><BR>
</DIV>
<DIV ALIGN=right>
'ויהי כן': ביטוי זה מופיע בסיפור מספר רב של פעמים<BR>
)ראו פס' ז, ט, טו, כד(, אין הוא מופיע ביחס לאדם<BR>
עצמו, אם כי הוא מופיע בהקשר למאכל האדם: 'ולכל<BR>
חית הארץ... את כל עשב לאכלה, ויהי כן'. האדמו''ר<BR>
קלונימוס קלמן הלוי עפשטיין, השיב לרמיזה זו כך:<BR>
'שכל דבר שנשאר על טבעיו ובקיומו, נאמר בו 'ויהי<BR>
כן', שהוא לשון הוויה וקיום... אכן הבדלת המין<BR>
ומקוות המים וכן מה שהארץ מוציאה נשאר לעולם על כן<BR>
נאמר בהם 'ויהי כן'...ובבריאת האדם לא נאמר 'ויהי<BR>
כן'... כי האדם בעל כורחו לא נשאר על טבעו, שהדבר<BR>
מסור ביד האדם  להרע או להיטיב, שאם  יזכך חומרו<BR>
ומקדש עצמו על-ידי התורה והמצוות יהיה בצלם, ואם<BR>
לא יוכשר במעשיו חס וחלילה, אזי 'מותר האדם מן<BR>
הבהמה אין' )מאור ושמש, חלק ראשון, תל-אביב<BR>
תשכ''ה, עמ' א, ב - ב, א(. על האדם לא ניתן לומר<BR>
'ויהי כן', ביטוי זה ניתן לומר רק על ישים שישותם<BR>
מתממשת בהוויתם. לעומת זאת, ישותו אינה הוויה אלא<BR>
התהוות מתמדת. עניין זה מתחדד ברמיזה השנייה.<BR><BR>
</DIV>
<DIV ALIGN=right>
'וירא אלוהים את כל אשר עשה והנה טוב מאוד' )פס'<BR>
לא(. עם השלמת כל מעשה ממעשי הבריאה נאמר: 'וירא<BR>
אלוהים כי טוב' )ראו פס' ד, י, יב, יח, כא, כה(,<BR>
לעומת זאת על בריאת האדם לא נאמר 'כי טוב', אלא על<BR>
הבריאה בכללותה. הא  כיצד? אחד מקוראי המקרא<BR>
המסורתיים, בדורות האחרונים פירש חיסרון זה בהתאם<BR>
למה שראינו: 'העניין הוא כי אין שלימות האדם כעין<BR>
שלימות בעלי חיים, כי כל בעלי החיים שלימותם נבראת<BR>
עמהם ביום הבראם, כאמרם ז''ל: 'שור בן יומו קרוי<BR>
שור', ששלימותו נבראת עמו... מה שאין כן האדם נברא<BR>
חסר שלימות ... וצריך שיקנה שלימות לעצמו, כי<BR>
שלימותו נבראה בכח ולא בפועל ... ואם כן לא היה<BR>
אפשר לומר עליו 'כי טוב' בבריאתו לפי שעדיין חסר<BR>
שלימות. כמו שלא נאמר כי 'טוב' ביום השני, לפי<BR>
שעדיין לא נגמרה מלאכתו ונגמרה ביום השלישי ... רק<BR>
אימת נגמרת מלאכתו? ביום מותו. וזהו מה שאמרו<BR>
)חז''ל( 'וירא אלוהים את כל אשר עשה והנה טוב מאוד<BR>
זה המוות )בראשית רבה, פרשה ט(' )חנוך זונדל,<BR>
הקדמה לפירושים 'ענף יוסף' ו'עץ יוסף' על עין<BR>
יעקוב.  ראו גם יוסף אלבו, ספר העיקרים, מאמר ג,<BR>
ב: אליהו בן אמוזג, ישראל והאנושות, ירושלים<BR>
תשכ''ז, עמ' 130-127(.<BR><BR>
</DIV>
<DIV ALIGN=right>
העובדה שהאדם הוא יצור ייחודי, אינדיווידואל המעצב<BR>
את עצמו והחורג מן הטבע, באה לידי ביטוי בבריאת<BR>
האדם כבריאת הזוגיות.<BR><BR>
</DIV>
<DIV ALIGN=right>
'ויברא אלוהים את האדם בצלמו, בצלם אלוהים ברא<BR>
אותו, זכר ונקבה ברא אותם' )פס' כז(. מן הסתם כל<BR>
בעלי החיים נבראו זכר ונקבה, אך עובדה זו צוינה רק<BR>
ביחס לאדם. יתר על כן, ראשיתו של הפסוק בלשון יחיד<BR>
'ויברא ...  האדם ... ברא ... אותו', ואחריתו<BR>
בלשון רבים  'ברא אותם'. רמיזה זו מציינת כי האדם<BR>
היחיד באינדיווידואליותו, אינו משקף קיום אנושי<BR>
שלם ללא האחר  האישה או האיש. אכן בפרק ה, ב<BR>
מוצאים אנו: זכר ונקבה ברא אותם, ויקרא את שמם<BR>
אדם'. שניהם, האיש והאשה גם יחד הם אדם. חז''ל,<BR>
שהשיבו לרמיזה המקראית אמרו: 'מי שאין לו אשה אינו<BR>
קרוי אדם, שנאמר: ''זכר ונקבה ברא אותם, ויקרא את<BR>
שמם אדם'' ' )יבמות סב, ב(. עובדת הזוגיות אינה<BR>
חלק מהטבע הכללי, אלא חלק מאפיונו של הקיום<BR>
האנושי. לפיכך היא אמורה לשאת בתוכה את כוליות<BR>
הקיום האנושי: הרעות, והסבל, ההכרה והתחושה.<BR><BR>
</DIV>
<DIV ALIGN=right>
ודוק. המקרא משתמש כאן דווקא בקטגוריות הביולוגיות:<BR>
'זכר', 'נקבה'. אם אכן, יחסי הזיקה בין האני לאחר,<BR>
בין האשה לאיש, הם יותר מאשר מימוש הקשר הביולוגי,<BR>
מדוע אין המקרא משתמש  בלשון המשקפת יותר את ממדי<BR>
הקיום האנושי? מסתבר שהסיפור המקראי, מספר על<BR>
אפשרות הקיום האנושי, לא על מימושו<BR>
ההיסטורי-קונקרטי. האפשרות הראשונה 'הטבעית' יותר<BR>
היא האפשרות של מימוש קשרים ביולוגית, אבל  לא זו<BR>
התכלית של הקשר האנושי. כדרך שקיום סתמי כללי הוא<BR>
אפשרות של הקיום האנושי, אך לא תכליתו.<BR><BR>
</DIV>
<DIV ALIGN=right>
הרמיזות השונות, מאפשרות לשרטט את המשמעות הכללית<BR>
של בריאת האדם. האדם אינו חפץ, הוא יש חופשי,<BR>
הבורא ומעצב את עצמו תוך זיקה לזולתו. האדם, כל<BR>
אדם, הוא יחיד אבל הוא גם רע ועמית המכונן את עצמו<BR>
בזיקתו לאחר. בריאת הא-ל את האדם אינו אלא ראשיתו<BR>
של התהליך. מימושו המלא מתחולל בהיסטוריה ובזמן.<BR>
<BR>
<FONT SIZE=2>פרופ' אבי שגיא מלמד במחלקה לפילוסופיה באוניברסיטת<BR>
בר-אילן</FONT><BR>
<BR>

<hR>

<H4>,האדם נברא בצלם, ולכן כל פגיעה בו היא<BR>
 כביכול, פגיעה בקב"ה.</H4>

דרש רבי עקיבא: כל מי שהוא שופך   דמים ,  מעלים<BR>
עליו  כאלו  הוא  ממעט  את דמות.<BR>
מאי טעמא )מהו ההסבר(?  'שופך  דם האדם, באדם דמו<BR>
ישפך' מפני מה?  'כי  בצלם  אלהים     עשה  את<BR>
האדם'.<BR>
<FONT SIZE=2>(מדרש רבה בראשית פרשה לד)</FONT><BR>
<BR>

"בצלם  אלהים  ברא  אותו":   פירש  לך  שאותו  צלם<BR>
המתוקן לו צלם דיוקן יוצרו הוא.<BR>
<FONT SIZE=2>(רש"י בראשית פרק א פסוק כז)</FONT><BR>
<BR>
רבי  נחמיה  אומר:  מנין  שאדם אחד שקול כנגד כל<BR>
מעשה  בראשית,  שנא' )בר' ה '(:'זה ספר תולדות<BR>
אדם'.<BR>
<FONT SIZE=2>(אבות דרבי נתן פרק אחד ושלשים, משנה ג)</FONT><BR>
<BR>
</DIV>
<DIV ALIGN=right>

<hR>

<H3>קוראים מגיבים </H3>

במאמרו של פרופ' דניאל סטטמן )גיליון 45(,כותב<BR>
פרופ'  סטטמן: "אם מלחמה גדולה בעולם הוא התעוררות<BR>
כח המשיח, כפי שסבר הרב קוק, קשה לייחס משקל רב<BR>
מידי להמונים שנהרגים בה, שמותם מביא 'ערך כללי<BR>
לטובה ולברכה אל כלל בניין העולם )אורות עמ' י"ג(<BR>
ואילו במקור נאמר: "היחידים הנספים בלא משפט, שבתוך<BR>
המהפכה של  שטף המלחמה, יש בה ממידת הצדיקים<BR>
המכפרת. עולים הם למעלה בשורש החיים, ועצמות<BR>
חייהם מביא ערך כללי לטובה ולברכה אל כלל<BR>
בניין העולם בכל ערכיו ומובניו"<BR>
ישווה הקורא וישפוט..<BR>
<B>יצחק כהן, אפרת</B><BR>

<BR>
<H4>:פרופ' דניאל סטטמן מגיב</H4>
יצחק כהן מציין כי הרב קוק מדבר על "יחידים הנספים<BR>
בלא משפט", בעוד אני מקשר זאת שלא בצדק לגישה שלא<BR>
מייחסת די משקל להמונים הנספים במלחמה. אבל בביטוי<BR>
'יחידים' אין הכוונה ל'מעטים' )בניגוד להמונים(,<BR>
אלא לאינדיבידואלים )בניגוד לעמים, תרבויות ו"כלל<BR>
בניין העולם"(. "היחידים הנספים בלא משפט" הם רבים<BR>
עד מאוד, במיוחד במלחמה שאליה מתייחס הרב קוק כאן<BR>
-- מלחמת העולם הראשונה. קשה עד מאוד לשמוע את<BR>
הטון החגיגי שבו מדבר הרב קוק על המלחמה, כשנזכרים<BR>
בלחימת השוחות האכזרית, בעשרת מליון ההרוגים<BR>
ובעשרים מליון הפצועים. וקשה הדבר שבעתיים כשברור<BR>
שתחזיתו של הרב קוק שמלחמה זו תביא ל"ביטול כללי<BR>
לכל מכונות התרבות... עם כל שקרן ותרמיתן, עם כל<BR>
זוהמתן הרעה וארסן הצפעוני" התבדתה. לא רק שהארס<BR>
לא נכחד, אלא שהוא גדל בצורה נוראה וכמעט הרס את<BR>
העולם כולו שלושים שנה לאחר מכן. אנו ניצבים בפני<BR>
שתי גישות מנוגדות למלחמה. האחת אומרת: 'מלחמה<BR>
גדולה? מליוני הרוגים? הרי לנו סימן לביאת המשיח,<BR>
קול התור נשמע בארצנו! אמנם חבל על ההרוגים, אבל<BR>
יש לחשוב על התוצאה העצומה המחכה לנו בעקבות<BR>
המלחמה'. האחרת אומרת: מלחמה גדולה? איום ונורא!<BR>
כל אדם שנהרג הריהו עולם מלא, ויש לו משפחה שחרב<BR>
עולמה, ואם מדובר במליונים, הרי זו טרגדיה בלתי<BR>
נתפסת. ומי מאתנו יכול לקבוע בוודאות שמלחמה<BR>
מסוימת היא אכן מלחמת גוג ומגוג המנבאת את בוא<BR>
המשיח?' אכן, בביטויו של יצחק כהן, "ישווה הקורא<BR>
וישפוט" בין שתי גישות אלה.<BR>
</DIV>

<BR><BR>






<P ALIGN="center">

</P>

</body></html>

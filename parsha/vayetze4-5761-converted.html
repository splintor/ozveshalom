<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת ויצא</FONT><BR>
<FONT SIZE="3" COLOR="navy">גליון מס' 164 תשס"א</FONT><BR>

 </p>



<P ALIGN="RIGHT"><FONT SIZE="+1"><B>
ויעבד  יעקב  ברחל  שבע  שנים  ויהיו  בעיניו כימים אחדים<BR>
באהבתו אתה. )בראשית כט , כ(</B></FONT></P>

<h3 ALIGN="RIGHT">
"כימים אחדים" : הזמן הסובייקטיבי</h3>

<P ALIGN="RIGHT">
'ויהיו  בעיניו כימים אחדים':  שחשב שהיה ראוי לתת מהר<BR>
רב מזה.  <br>

'באהבתו אותה': שהאהבה מקלקלת השורה. )ספורנו בראשית שם,<BR>
שם(<br>
'ויהיו  בעיניו  כימים  אחדים'  דבר  מועט  היה בעיניו<BR>
לעבוד  בשבילה שבע שנים מרוב חיבתו בה,  ואילו היה לבן<BR>
שואל יותר היה יעקב עובד.<br>

דבר אחר: לאחר שעבד היו בעינו  כימים  אחדים, אבל בשעת<BR>
העבודה היו בעיניו כימים מרובים מתוך אהבתו אותה. )חזקוני<BR>
בראשית שם, שם(<BR>
'בימים הרבים  ההם'  בעת צרה נקראים רבים,  ובעת שמחה<BR>
נקראים  מעטים.  כדכתיב 'ויהיו בעיניו כימים אחדים באהבתו <BR>
 אותה' -    פירושו:  מאחר  שעברו,   לא  היה  כל השעבוד<BR>
רק למעט. )חזקוני שמות ב, כג(</P>


<P ALIGN="RIGHT">
<HR WIDTH="95%" ALIGN=CENTER>
</p>
<P ALIGN="RIGHT">
<FONT SIZE="-1"><I>ובני הנכר הנלוים על ה' לשרתו ולאהבה את שם ה' להיות לו<BR>
לעבדים כל שמר שבת מחללו ומחזיקים בבריתי: והביאותים אל הר<BR>
קודשי ושמחתים בבית תפלתי עולותיהם וזבחיהם לרצון על מזבחי<BR>
כי ביתי בית תפילה יקרא לכל העמים )ישעיה פרק  נ"ו, ו-ז'(</P></I></FONT>

</P>
<h2 ALIGN="RIGHT">
יראה שלם, החלום ופיוסו.</h2>
<h3 ALIGN="RIGHT">
חיים רובינשטיין</h3>
<P ALIGN="RIGHT">
אבן מסמלת יותר מכל, קביעות. אנוש הוא בר חלוף. מעשיו אם<BR>
אינם מתועדים, נמוגים כלא היו. לכאורה אין מגע בין האבן<BR>
לאדם. הוויות שונות. מהויות שונות. קשיות מול רכות.<BR>
נצחיות מול זמניות. קביעות מול השתנות. האבן נותרת כביום<BR>
בריאתה ובן אנוש משתנה מרגע לידתו. סתמיות האבן נעלמת עם<BR>
המפגש באדם. היחסים המתפתחים בינהם יוצרים עולם אחר.</P>
<P ALIGN="RIGHT">
 האבן מכה באדם והוא מסתת בה את רוחו. הוא מדמה בה את<BR>
דמיונו. הוא מעצב אותה לפי רצונו. לפי מחשבתו. לפי חזונו.<BR>
האבן היא המשקיפה על ימינו. האבן השרוטה היא הנשארת לספר<BR>
אחרינו. האבן הסתמית, האפורה, שבין  חריציה צומחות רקפות,<BR>
ומשחקים נערים ונערות, היא החומר העוטף את ביתנו,  החומה<BR>
המקיפה את מבצרינו. היא הקרקע עליה אנו עומדים. היא עבר<BR>
הווה ויבנה. היא צוק והיא החומר ביד הבונה.</P>
<P ALIGN="RIGHT">
ויצא יעקב ... וילך ... ויפגע במקום וילן שם ... ויקח<BR>
מאבני המקום וישם מראשותיו וישכב במקום ההוא ... ויחלם ...<BR>
וייקץ יעקב משנתו ויאמר אכן יש ה' במקום הזה ואנכי לא<BR>
ידעתי:  ויירא ויאמר מה נורא המקום הזה ... וישכם יעקב<BR>
בבקר ויקח את האבן אשר שם מראשותיו ויישם אותה מצבה ויצק<BR>
שמן על ראשה ...</P>
<P ALIGN="RIGHT">
החלום הוא הנותן משמעות לאבן. יכולתינו לחלום הופכת את<BR>
אבן השדה למצבה משוחת שמן. האבן הפכה מצבה לחלומו-חזונו<BR>
של יעקב.  החלום איחד את האבנים הרבות לאחת.</P>
<P ALIGN="RIGHT">
מאבני המקום. מילות עטויות הוד קדומים. המקום. המרכז.<BR>
התמצית. ויבאו אל המקום אשר אמר לו האלהים ויבן שם אברהם<BR>
את המזבח</P>
<P ALIGN="RIGHT">
המקום. האלוהים. המזבח. המוקד. מוקד המקומיות. מוקד<BR>
האלוהות.  המוקד שמעלים שם את קורבנם. שמעלים לשם את<BR>
קרבנם. </P>
<P ALIGN="RIGHT">
החלום-החזון-הנבואה הפכה אבן מאבני השדה למצבה המסמלת את<BR>
המקום. המוקד-המזבח ניצב על המקום הנושק אל האלוהים. המקום<BR>
שממנו הושתת העולם. הנקודה הבראשיתית. המקום בו נגעה האצבע<BR>
האלוהית בעת בראשית ברא אלהים את השמים ואת הארץממנו <BR>
נפתחו עלי הכותרת של העולם. היסוד. ההוויה. מהותו מימים<BR>
ימימה, לוז שם העיר לראשונה. לוז הארץ. התמצית. </P>
<P ALIGN="RIGHT">
האבן הדוממת היא מצבה לחלום. החיים סביבה ממשיכים לזרום.<BR>
האבן ניצבת על עומדה. החלום מתחיל להיבנות. החלום עוטה עור<BR>
וגידים, מתהווה , משתנה. המציאות היא מציאות והחלום הוא<BR>
חלום.  מהחלום מובילה דרך קדימה... בדרך הזה אשר אנכי הולך<BR>
...</P>
<P ALIGN="RIGHT">
וישא יעקב רגליו וילך ארצה בני קדם</P>
<P ALIGN="RIGHT">
הדרך מחברת את המוקד עם ארץ בני קדם. ההתרחקות מהאבן<BR>
דרושה כדי להגיע לארץ. כדי לחיות בה. כדי לגור עם בני קדם.<BR>
האבן הדוממת מסמלת את החלום אך המציאות היא דינמית, זורמת,<BR>
מחליפה צורה. האבן מכבידה על  החיים. משקלה מכופף את הגו.<BR>
החיים מפכים מתחתיה ומבקשים לפרוץ.   </P>
<P ALIGN="RIGHT">
וירא והנה באר בשדה והנה שם שלשה עדרי צאן רבצים עליה כי<BR>
מן הבאר ההוא ישקו את העדרים והאבן גדולה על פי הבאר.<BR>
ונאספו שמה כל העדרים וגללו את האבן מעל פי הבאר והשקו את<BR>
הצאן והשיבו את האבן על פי הבאר למקומה.</P>
<P ALIGN="RIGHT">
אין אפשרות לשתות מהמים אלא אם גוללים את האבן. בצוותא.<BR>
בשיתוף פעולה. האבן הגדלה על פי הבאר, גדולה<BR>
מאיתנו.  רק היאסף העדרים, השונים זה מזה. עקדים<BR>
נקדים וטלאים, חיבורם יחד גולל את האבן ומשקה את<BR>
הצאן מים חיים. </P>
<P ALIGN="RIGHT">
ויהי כאשר ראה יעקב את רחל . ויגש יעקב ויגל את האבן מעל<BR>
פי הבאר וישק ... וישק</P>
<P ALIGN="RIGHT">
חיים חדשים צומחים מהמפגש בין איש החלום ובין האבן -<BR>
המצבה לחלומו - המראה,  התקווה היא אשר  נותנת לאבן חיות.<BR>
מעניקה לאבן גלילה. תנועה המובילה למפגש וישק.<BR>
השקת הרחוקים.  תנועה שפירושה חיים חדשים. השקה שתוצאתה<BR>
מציאות חדשה. ויהיו בעיניו כימים אחדים באהבתו אותה.</P>
<P ALIGN="RIGHT">
החיים  מלאים בלידות, פרנסה ונדודים. החיים מלאים באי<BR>
הבנות, יריבויות, ניגודי אינטרסים, סכסוכים.</P>
<P ALIGN="RIGHT">
ריב על רכוש, על נשים. על אלוהות. סכסוך על מהותם של<BR>
החיים. </P>
<P ALIGN="RIGHT">
מה עשית ותגנב את לבבי ותנהג את בנתי כשבויות חרב: ...<BR>
למה גנבת את אלהי:</P>
<P ALIGN="RIGHT">
מול</P>
<P ALIGN="RIGHT">
גנבתי יום וגנבתי לילה ... ביום אכלני חורב וקרח בלילה<BR>
... זה לי עשרים שנה בביתך עבדתיך ארבע עשרה שנה בשתי<BR>
בנותיך ושש שנים בצאנך ותחלף את משכרתי עשרת מונים:</P>
<P ALIGN="RIGHT">
שתי מחנות. שתי אמונות. רצונות מתנגדים. לא מדובר<BR>
בחלומות. מציאות קשה. דרישות, טיעונים ותביעות. </P>
<P ALIGN="RIGHT">
אי ההסכמה שסופה פשרה. פשרה שטיבה הוא פיוס. </P>
<P ALIGN="RIGHT">
ועתה לכה נכרתה ברית אני ואתה והיה לעד ביני ובינך</P>
<P ALIGN="RIGHT">
פשר החלום הוא המגשר, הוא המאחד. החלום מכיל את העליות<BR>
והירידות. את האדמה ואת המשכיות הדורות. גם את מלאכי<BR>
האלוהים. אותם אבנים שאוחדו על ידי חלום היו למצבה לפיוס.<BR>
וקיח יעקב אבן וירימה מצבה. זקיפותה של האבן היא העדות.<BR>
לחלום ולפיוסו. פשרו. פשרתם. </P>
<P ALIGN="RIGHT">
עד הגל הזה ועדה המצבה  אם אני חא אעבר אליך את הגל הזה<BR>
ואם אתה לא תעבר אלי את הגל הזה ואת המצבה הזאת לרעה: אלהי<BR>
אברהם ואלהי נחור ישפטו בינינו.</P>
<P ALIGN="RIGHT">
הפיוס מאחד את השברים לצורה חדשה. גל. מהות המכילה יחסים<BR>
בין חלקיה השונים. מפוייסים. מקושרים. גל מכיל עליות<BR>
ומורדות. גל הוא דינמי. גל יכול להתפרק לרסיסיו ולהרכיבם<BR>
מחדש. מראה הגל מושפע מחלקיו היסודיים אך שונה מהן. לגל <BR>
יש ישות משלו.  הגל קבר תחתיו את העבר ומאפשר לחוקי חיים<BR>
חדשים להתקיים.   </P>
<P ALIGN="RIGHT">
שתי אבני מצבה. האחת, מצבה לחלום, בתחילת המסע, השניה,<BR>
מצבה לפיוס במסע בחזרה. את שני מפגשי האדם-מצבה מלווים<BR>
המלאכים. המקום אינו מצומצם לאבן אחת. המקום הוא מהות<BR>
מתרחבת. המקום הרחיב את קיבולו. פשרת הסכסוך בין האבנים,<BR>
על מי יניח צדיק את ראשו, הסתיימה באיחוד האבנים. המקום<BR>
המורחב מכיל שונות. גל-העד מכיל אבנים, סלעים, שבבים<BR>
וחלוקים. הזרות הוסרה בלוז המקום המכיל ריבויים.  בית<BR>
אלוהים הפך להיות  מחנה אלוהים. בית אל ל מחניים. </P>
<P ALIGN="RIGHT">
מה בין אבן לאדם. אבן אינה משתנה. אבן נסדקת. נחרצת.<BR>
נשברת. לא בכדי נשאנו את שברי לוחות אמונתינו בארון  עם<BR>
אמונתינו הרעננה. האמונה מתרעננת. אמונה מתפתחת, אמונה<BR>
מתחדשת. אמונה מתפייסת. </P>
<P ALIGN="RIGHT">
 האמונה היא החלום. האמונה היא המניע. האמונה לובשת יראה.<BR>
 השלמות היא השלום. חלקיו של השלם משלימים זה עם זה. הנעת<BR>
היראה ושלמות השילוב מבטיחות גלגול. תנועה.  </P>
<P ALIGN="RIGHT">
"אברהם קרא אותו יראה שנאמר ויקרא אברהם שם המקום ההוא ה'<BR>
יראה.    שם קרא אותו שלם שנאמר )בראשית יז( ומלכי צדק מלך<BR>
שלם.  אמר הקב"ה אם קורא אני אותו יראה כשם שקרא אותו<BR>
אברהם, שם אדם צדיק מתרעם ואם קורא אני אותו שלם, אברהם<BR>
אדם צדיק מתרעם אלא הריני קורא אותו ירושלים כמו שקראו<BR>
שניהם יראה שלם, ירושלים." )בראשית רבה, פרשה נו פסקה י(</P>

<P ALIGN="RIGHT">
<FONT SIZE="-1"><I>.חיים רובינשטיין מלקט אבנים, מדביק חלומות ועוסק בחינוך </P>
</I></FONT><P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<B><FONT SIZE="-1">,והנה מלאכי אלהים עלים וירדים בו"..."ויעקב הלך לדרכו"<BR>
ויפגעו בו מלאכי אלהים"</P>
</FONT></B><P ALIGN="RIGHT">
'עולים ויורדים':  עולים תחלה ואח"כ יורדים, מלאכים<BR>
שליווהו  בארץ  אין  יוצאים חוצה לארץ ועלו לרקיע וירדו<BR>
מלאכי חוצה לארץ ללוותו .  )רש"י בראשית כח , יב(</P>
<P ALIGN="RIGHT">
'ויפגעו  בו  מלאכי  אלהים': מלאכים של ארץ ישראל באו<BR>
לקראתו ללותו לארץ. )רש"י בראשית לב ,  ב(</P>
<P ALIGN="RIGHT">
...ומלאכי אלהים - הנביאים, אשר בהם נאמר בפירוש "וישלח<BR>
מלאך", "ויעל מלאך ה' " וכמה מחוכם אמרו "עולים ויורדים" -<BR>
העליה לפני הירידה, כי אחר העליה וההגעה למעלות מסוימות<BR>
בסולם, תהיה הירידה במה שנאצל עליו מן המצווה להנהגת אנשי<BR>
הארץ ולימודם. 
                                                        <BR>
     )מורה הנבוכים לרמב"ם, א, טו( </P>
<P ALIGN="RIGHT">
העניין שהמלאך הנראה בעין מוחשי הוא או התלבשות מן המלאך,<BR>
וזה "ויפגעהו איש" - שנתלבש בלבוש איש, או הוא דקות המוחש<BR>
וההשגה המורגשת, עד כי הוא כפגיעה אחד באחד. והנה אם אחד<BR>
בא לקראת חברו, הלא מרחוק רואה את חברו ואחר כך פוגע בו<BR>
שבא אצלו. מה שאין כן המלאך, קודם זמן שהוא אצלו אינו<BR>
רואהו וכשהוא אצלו, הוא רואהו, שאז נתגדל השגתו והוא רואהו<BR>
וכיוצא בזה פירשו הקדמונים מקרא "הגם הלום ראיתי אחרי<BR>
רואי", שכיון שפסק מדבר עמה, תיכף לא ראתה אותו, וזה שאמר<BR>
שאף על פי שהמה הלכו מארץ ישראל לקראתו, בכל זה לא ראה<BR>
אותם מרחוק רק כאשר פגעו בו שבאו אצלו ממש, שאז היה צריך<BR>
להם אז השיג אותם ונזדככה ראייתו, ולכן אמר "כאשר ראם" -<BR>
אחרי הפגיעה ולא קודם הפגיעה "מחנה אלהים זה".
                                                        <BR>
      )משך חכמה על בראשית לב,ב(  </P>

<P ALIGN="RIGHT">
...אין מדובר כאן במפגש בין בני אדם, אלא במפגש בין<BR>
יעקב-האדם עם המלאכים, ואין זה עניין של ראיית עיניים,<BR>
משום שהמלאכים שהאדם רואה כביכול, הריהו רואה אותם<BR>
בתודעתו, ולמעשה ביטוי מטאפורי זה של ראיית מלאכים משמעותו<BR>
הכרת אלוהים שבו, ולכן אין האדם רואה אותם אלא כאשר הם<BR>
בו-בתודעתו...יש לציין כי דברים אלו אומרם ר' מאיר-שמחה,<BR>
על רקע ידיעתו והבנתו את תורת הנבואה של הרמב"ם, לפיה<BR>
מבטאים ה"מלאכים" את התבנים וההישגים של הכוח-המדמה שבאדם.<BR>
)מתוך 'שבע שנים של שיחות על פרשת השבוע' לפרופ'<BR>
י.ליבוביץ(</P>






<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

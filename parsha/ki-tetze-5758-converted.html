<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת כי-תצא</FONT><BR>
<FONT SIZE="3" COLOR="navy">גליון מספר 46 תשנ"ח</FONT>

 </p>


<DIV ALIGN=right>
"לא  יהיה  לך בביתך איפה ואיפה":  אחר שהזכיר דרכי<BR>
השראת שכינה בישראל, הזהיר שלא בלבד שנא האל את<BR>
עוות הדין, אבל ישנא גם-כן המחזיק בכלים מוכנים<BR>
לעשות  עול  ושצריך  להרחיק אותם הכלים פן תגעל<BR>
נפשו  אותנו,  כאמרו  "כי  תועבת  ה' אלהיך כל<BR>
עושה אלה".<BR>
<FONT SIZE="-1">(ספורנו דברים פרק כה, פסוק יד)</FONT><BR>
<BR>
<FONT COLOR="#000064">איפה ואיפה, אבן ואבן: הצדק החברתי כבסיס לקיום<BR>
בטוח.</FONT><BR>
<BR>
פתח  רבי  תנחומא בי רבי בשם רבי: "אבן  ואבן  איפה<BR>
ואיפה, תועבת ה' גם שניהם" )משלי כ',  י'( "מאזני<BR>
מרמה  תועבת ה'" )שם י"א, א'( מה כתב אחריו "בא<BR>
זדון ויבא קלון" )שם שם ב'(<BR>
בזמן שישראל שוקלים במאזני  צדק     ובאבני<BR>
צדק ובמשקלות  של  אמת, אין שום אומה ומלכות שולט<BR>
בהם, ובזמן שהם נחשדים על המשקל, מיד השונאים באים<BR>
עליהם.<BR>
"מאזני  מרמה  תועבת  ה'"  ומה  כתב אחריו? "בא<BR>
זדון ויבא קלון".<BR>
<FONT SIZE="-1">(פסיקתא רבתי פרשה יג)</FONT><BR>

<hR>

<H2>והיה מחנך קדוש</H2>
<H3>לאה שקדיאל</H3>

אל הארץ עומד להיכנס דור שצמח מחוץ לחברה אנושית<BR>
נורמלית, בתוך מחנה צבאי נודד במדבר,  מאורגן<BR>
בקפידה להגנה בכל ארבע רוחות השמים בעתות מסע<BR>
ובעתות חניה, וגם להתקפה בעת הצורך. "עם" בלשון<BR>
התורה אינו אלא "צבא" המחולק על פי עצת יתרו<BR>
ליחידות קטנות על מפקדיהן, וממילא היחידים הנכללים<BR>
במפקד אינם אלא "יוצאי הצבא", הגברים הלוחמים.<BR>
הדור הזה יודע כי המלחמה העיקרית - לכיבוש ארץ<BR>
כנען - עדיין לפניו, ולפי דברי משה גם לאחר השלמת<BR>
משימה זו ייקרא ה"עם" למלחמות נוספות, למחיית<BR>
עמלק )כ"ה17-19 /(, או למלחמת רשות.<BR>
<BR>
אבל חברה אינה יכולה להתקיים רק על בסיס הצרכים<BR>
הצבאיים שלה. בתוך המחנה נרקמים חיי חברה לכל דבר,<BR>
במהלך הקרבות וביניהם, תוך כדי שמירה ואימונים,<BR>
בין החיילים לבין עצמם ובינם לבין חלקים אחרים<BR>
בחברה - "האליטה המשרתת" )שבט לוי(, והחברה<BR>
האזרחית בכללה. מתקיימים חיי משפחה, חינוך ילדים<BR>
וסעודות, שבתות ומועדים מצוינים כסדרם, הפולחן<BR>
במשכן מתקיים מדי יום, סכסוכים בין-אישיים מתהווים<BR>
וגם נפתרים... זהו "ההווי הצבאי" במלואו.<BR>
בימינו אנו רגילים לתפיסה המבקשת להפריד באופן חד<BR>
בין המלחמה כאנומליה לבין החברה האזרחית המוגדרת<BR>
כנורמלית. את המלחמה אנו מבקשים להרחיק אל הגבול<BR>
ומעבר לו, ואם אפשר - אל הארצות שמעבר לים. אנו<BR>
שואפים להגן על האזרחים - בעיקר על הנשים והילדים,<BR>
אך גם על הגברים - מפני הזוועות, לגדל דור שלו<BR>
ובוטח שאינו חשוף לסכנה. אנו מגדירים את ההתנסות<BR>
בקרב כטראומה, הלם, משבר. נראה לנו כי דווקא הפרדה<BR>
שכזאת, דה-לגיטימציה טוטלית של המלחמה, תקדם את<BR>
השלום.<BR>
<BR>
התורה, לעומת זאת, מציגה לפנינו גישה אחרת. החוקים<BR>
השונים הנוגעים למלחמה מפוזרים בנאומיו של משה<BR>
בתוך שלל ההיבטים האחרים של החיים. אי-סדר מכוון<BR>
שכזה בודאי מתאים למצב הקונקרטי בעת אמירת הדברים,<BR>
אולם בנוסף, יש כאן מסר לדורות, שהרי "לא את<BR>
אבותינו כרת ה' את הברית הזאת, כי איתנו, אנחנו<BR>
אלה פה היום כולנו חיים" )דברים ה'3/(.<BR>
יתרה מזאת: עיון בחוקי המלחמה בפרשתנו מגלה כי בכל<BR>
אחד מהם נכללת הדרכה ערכית בתחומי חיים אישיים<BR>
ומשפחתיים, בעלי השלכות חברתיות ודתיות הרבה מעבר<BR>
לסיטואציה הספציפית של המלחמה עצמה.<BR>
<BR>
"כי תצא למלחמה על אויביך", פותחת הפרשה, וממשיכה<BR>
בעניין שבויה יפת תואר )כ"א10-14 /(, ותוך כדי כך<BR>
מתבהרת תמונה שלמה של הבית היהודי. זהו בית<BR>
פטריארכלי אמנם, בעל מבנה של פירמידה היררכית<BR>
בראשה עומד "ראש המשפחה", "אב הבית", הוא הוא<BR>
החייל השב מן המלחמה - אך בית יהודי מוסרי הפועל<BR>
לפי כללים טרנס-אישיים של ריסון היצר ובניית החברה<BR>
כולה לטווח רחוק.<BR>
<BR>
"כי תצא מחנה על אויביך", פותחת התורה שוב, וממשיכה<BR>
עם הנחיות בנושאי טהרה והגיינה אישית שכוחן יפה<BR>
בכל עת ובכל זמן )כ"ג10-15 /(. וכדי שלא נפחית<BR>
מערכה של שגרת יום יום טורדנית שכזו, באים פסוקים<BR>
אלה בתוך מסגרת של הצהרה חגיגית: "ונשמרת מכל דבר<BR>
רע... כי ה' אלקיך מתהלך בקרב מחנך להצילך ולתת<BR>
אויביך לפניך, והיה מחניך קדוש, ולא יראה בך ערוות<BR>
דבר ושב מאחריך".<BR>
<BR>
ועוד תזכורת קצרה ליוצאי צבא: פטור משירות במהלך<BR>
השנה הראשונה לנישואין, ללמדנו כי שמחת החיים<BR>
קודמת לחובת המלחמה )כ"ד5 /(.<BR>
<BR>
החסרונות של גישה זו, המערבת את המלחמה והצבא עם<BR>
החיים, ברורים לאלה מאתנו המקבלים את חזון ישעיה<BR>
ומיכה כפשוטם, וחותרים לעולם פציפיסטי של כיתות<BR>
החרבות לאיתים והחניתות למזמרות, לעולם מתוקן<BR>
במלכות שדי, דווקא משום שאת המקדש בונה שלמה<BR>
המושיב את ישראל תחת גפנם ותאנתם בשלום ולא דוד<BR>
שידיו מגואלות בדם, ודווקא מאבני גזית עליהן אסור<BR>
להניף חרב. מאז ההפגנות ההמוניות באירופה בתום<BR>
מלחמת העולם הראשונה - "המלחמה שהביאה סוף לכל<BR>
המלחמות" - מפעם בדמוקרטיות המערביות חזון זה<BR>
כאפשרות פוליטית ממשית, למרות הייאוש הנורא לנוכח<BR>
המשך הטבח ההמוני במלחמות חוזרות ונשנות. עובדה<BR>
מעניינת היא כי יש קשר בין צורת המשטר לבין השלום,<BR>
שהרי דמוקרטיות מעדיפות ליישב את הסכסוכים ביניהן<BR>
במשא ומתן ללא שפיכות דמים. לעניין זה כדאי לעיין<BR>
בכתביו של הרב אהרן שמואל תמרת, ובייחוד בספרו<BR>
"פציפיזם לאור התורה".<BR>
<BR>
האם יש לגישה ה"מעורבת" של פרשתנו גם יתרונות, על<BR>
פני הגישה ה"מפרידה" בין מלחמה לשלום? אני מבקשת<BR>
להתעכב על אפשרות זו באמצעות עיון בפסוק נוסף, אשר<BR>
לפי פשוטו אינו שייך כלל לנושא: "לא יהיה כלי גבר<BR>
על אישה, ולא ילבש גבר שמלת אישה, כי תועבת ה'<BR>
אלקיך כל עושה אלה" )כ"ב5 /(.<BR>
<BR>
כבר אונקלוס חושף בפנינו את הקשר למלחמה כחלק<BR>
אינטגרלי של החיים גם בעתות שלום, וממילא גם<BR>
כמהותית להבנת תהליך בניית הזהות האישית<BR>
והקולקטיבית הן של גברים והן של נשים: "לא יהא<BR>
תיקון זין דגבר על איתתא". "כלי גבר" הוא כלי נשק,<BR>
הביטוי המובהק של הגבריות באשר היא כעין המשך של<BR>
גופו ממש, וממילא אסורה לנשים, על פי תפיסה זו.<BR>
"האיש דרכו לכבוש, ואין האישה דרכה לכבוש", אומרים<BR>
חז"ל, ובכך מקבעים סדר עולם בו ההפרדה בין המינים<BR>
- באורחות חיים, בתפקידים, בלבוש, באביזרים שעליהם<BR>
- קשורה לתפיסה אודות הבדלים טבעיים ביניהם. את<BR>
תפיסתם זו הם מעגנים במילים של מלחמה - "כיבוש";<BR>
לא רק מטפורה יש כאן, כי אם תיאור מילולי  ישיר של<BR>
עולם בו מלחמה וסדרים של חברה מתוקנת מעורבים זה<BR>
בזה באופן הדוק. המשך הקו הזה נמצא בפירושו של<BR>
ראב"ע לפסוק: "נסמכה בעבור צאת למלחמה, כי האישה<BR>
לא נבראת כי אם להקים הזרע, ואם היא תצא עם אנשים<BR>
למלחמה, תבוא בדרך לידי זנות". גם כאן משתקפת<BR>
תמונת עולם דיכוטומית המוכרת לנו לא רק מן העת<BR>
העתיקה ומימי הביניים אלא גם מן החברה ה"מודרנית"<BR>
כביכול - מקומן של הנשים הכשרות הוא בבית, כנשים<BR>
וכאימהות של לוחמים, ואילו את הגברים מלוות בחיי<BR>
ה"כיבוש" שלהם )במלחמה, וגם בעסקים...( נשים<BR>
אחרות, חוטאות, המזומנות להם לצורכי פורקן היצר<BR>
והנאה.<BR>
<BR>
נראה לי כי "החשיבה הפציפיסטית", המרחיקה את המלחמה<BR>
וכל הקשור בה אל מחוץ לדיון באורחות החיים<BR>
הראויים, עלולה לפתות אותנו לשקוע באשליה כאילו<BR>
ההתמודדות עם שאלות מהותיות של זהות, טבע האדם<BR>
ואופי החברה כבר מאחורינו; כאילו די להתמקד בהכחדת<BR>
דפוסי התנהגות שלילית כגון שפיכות דמים, וממילא<BR>
יוותרו בעולם רק בני אדם משוחררים מן הרוע הקשור<BR>
בהתנהגות זו. דווקא "הגישה המעורבת", המתעקשת על<BR>
פיתוח תפיסה מוסרית כוללת שמחייבת גם את החברה<BR>
הלוחמת בפועל, מכריחה אותנו להתעמת עם הקשרים<BR>
הפנימיים העמוקים בין תוקפנות במלחמה לבין אלימות<BR>
ודיכוי בחברה ובמשפחה. המסר של התורה הוא אופטימי:<BR>
ניתן לחנך לריסון ולאיפוק, לכבוד עצמי ולכבוד<BR>
לזולת. לא נוכל אם כן להסתפק בדיון הלכתי אודות<BR>
נשים משרתות בצבא או לובשות מכנסיים: התורה מציבה<BR>
בפנינו אתגר יסודי יותר  - איך לא להרשות להווי<BR>
הצבאי והמלחמתי להשתלט מבלי משים על החשיבה שלנו.<BR>
הבניית הזהות האישית, גברית ונשית, נעשית ע"י<BR>
טיפוח התנהגויות שונות, ותוך כדי כך נבנים גם סדרי<BR>
חברה כוללניים. ביסודם חייב להיות מוסר של ריסון,<BR>
ולא יצר כיבוש ללא גבול.<BR>
<BR>
והנה פיתוח נוסף של הפרשנות לפסוק שלפנינו: "כלי<BR>
גבר על אישה", כותב בעל הטורים, הוא "בגימטרייה<BR>
'כלי תורה' - רמז שלא ילמד אדם לבתו תורה". שוב<BR>
אנו רואים כיצד דווקא תפיסה כוללנית של החיים -<BR>
שלום ומלחמה, משפחה וחברה, חיי מעשה וחיים של<BR>
לימוד - דווקא תפיסה כזו מאפשרת חשיפה של אמונות<BR>
אודות גבריות ונשיות, איתן עלינו להתמודד כדי לתקן<BR>
עולם בו נשים וגברים יכולים להשתתף יחד במשימה של<BR>
בניין "מחנה קדוש".<BR>
<BR>
<FONT SIZE="-1">לאה שקדיאל, תושבת ירוחם, עוסקת בחינוך</FONT><BR>

<hR>

<H4>.כבוד האדם, אפילו האדם החוטא, הוא כבוד שמים</H4>
"כי  קללת  אלהים  תלוי":   זלזולו של מלך הוא שאדם<BR>
עשוי  בדמות  דיוקנו  וישראל  הם  בניו.  משל<BR>
לשני אחים  תאומים  שהיו  דומין זה לזה; אחד נעשה<BR>
מלך ואחד  נתפס  ללסטיות ונתלה, כל הרואה אותו<BR>
אומר המלך תלוי, כל קללה שבמקרא לשון הקל וזלזול<BR>
כמו )מלכים א, ב( והוא קללני קללה נמרצת<BR>
<FONT SIZE="-1">(רש"י דברים פרק כא פסוק כג)</FONT><BR>

<hR>

<H4>יפת-תואר" כהתמודדות שבדיעבד עם מורכבות מוסרית"</H4>

וכבר ידעת אמרם 'לא דברה תורה אלא כנגד היצר' ואם<BR>
זאת כללה מצוה זו מן המדות הנעלות אשר ראוי<BR>
שיתנהגו בהם החסידים מה שאעיר עליו, והוא,<BR>
אף-על-פי שגבר יצרו עליו ואינו יכול להתאפק, הרי<BR>
חייב הוא לבודדה במקום צנוע והוא אמרו 'אל תוך<BR>
ביתך' ואסור לו שילחצנה  במלחמה כמו שבארו, וכן<BR>
אסור לו לבא עליה פעם שניה עד שישקוט אבלה ותשוך<BR>
דאגתה, ואין למנעה מלהתאבל ולהתנוול ולבכות, כמו<BR>
שאמר הכתוב 'ובכתה את אביה ואת אמה וכו'', כי<BR>
לאבלים נחת בבכיתם ועוררות אבלם עד כלות כחותיהם<BR>
הגופניים, מלסבול אותו המאורע הנפשי, כמו שיש<BR>
לבעלי השמחה נחת במיני השחוק, ולפיכך חננתה התורה<BR>
ואפשרה לה זאת עד שתלאה מן הבכי והאבל.<BR>
<FONT SIZE="-1">(מורה הנבוכים לרמב"ם, ג', מ"א)</FONT><BR>

<hR>

<H4>החמלה והכרת הטובה כדרישה מוסרית</H4><BR>
וכבר למדה אותנו התורה במדה הזו הפלגה גדולה מאד,<BR>
והיא שראוי לו לאדם לקארב את קרוביו ולהעדיף הענקת<BR>
המשפחה מאד, ואפילו הרע לו קרובו ועשקו, ואפילו<BR>
היה אותו הקרוב בתכלית השחיתות, הכרחי שיביט הקרוב<BR>
על המשפחה בעין החמלה, אמר יתעלה 'לא תתעב אדומי<BR>
כי אחיך הוא. וכן, כל מי שנזקקת לו אי פעם, וכל מי<BR>
שנהנית ממנו, ובאה עליו עת רעה, ואפילו הרע לך<BR>
אחרי כן, חובה לגמול לו זכותו על מה שקדם, אמר<BR>
יתעלה 'לא תתעב מצרי כי גר היית בארצו' וכבר ידוע<BR>
עד כמה הרעו לנו המצרי אחרי כן<BR>
<FONT SIZE="-1">(מורה הנבוכים לרמב"ם ג', מ"ב)</FONT><BR>

<hR>

<H2>מהנעשה בתנועה</H2>


<H3>שיעור ברעננה</H3>
המקום: בית משפחת מן, רחוב תל חי 5<BR>
המועד: יום חמישי, י"ט באלול )10.9.98( בשעה 21.00<BR>
הנושא: אביגיל מונעת את דויד משפיכות דמים<BR>
השיעור יינתן על-ידי פרופ' אוריאל סימון )המחלקה<BR>
לתנ"ך באונ' בר-אילן(<BR>
נא להביא תנ"ך שלם.<BR>
</DIV>
<BR><BR>



<P ALIGN="center">

</P>

</body></html>

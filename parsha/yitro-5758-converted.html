<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Yitro</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת יתרו </FONT><BR>
<FONT SIZE="3" COLOR="navy">גליון מס' 17 תשנ"ח</FONT>

 </p>


<DIV ALIGN=right>
<H4>לעתים יש לומר גם את הדברים הידועים</H4>

"וישב משה את דברי העם אל ה'": וכי צריך היה משה<BR>
להשיב? אלא, למדה תורה דרך ארץ; בא משה והשיב<BR>
תשובה לשלחו, שכן אמר משה: אף-על-פי שהוא יודע<BR>
ועד, אשיב תשובה לשולחני.<BR>
<BR>
)מכילתא, פרשת יתרו, מסכת דבחדש, פרשה ב(<BR>
"והיה טרם יקראו ואני אענה, עוד הם מדברים ואני<BR>
אשמע", )ישעיה סה, כד( דהנה השם יתברך טרם שיקרא<BR>
הצדיק, הוא יענהו ועולה במחשבתו יתברך לעשות<BR>
רצונו, והנה הצדיק אינו יודע שכבר ענהו השם יתברך,<BR>
והנה הוא עומד עדיין ומפציר בתפלה לפניו יתברך,<BR>
וה' שומע לקולו ומתענג כביכול בדבריו ומאזין<BR>
לקולו, הגם שכבר עלה במחשבתו להושיע קודם קריאתו.<BR>
<BR>
<FONT SIZE="-1">(אגרא דכלה לרבי צבי אלימלך מדינוב דף רב/ב )</FONT><BR>

<hR>

<H3>תורה מן השמים ולימוד מכל אדם</H3>
<H3>גדעון אדמונית</H3>

"אמר ר' אבהו אמר ר' יוחנן כשנתן הקב"ה את התורה,<BR>
צפור לא צייץ, עוף לא פרח, שור לא געה, אופנים לא<BR>
עפו, שרפים לא אמרו קדוש, הים לא נזדעזע, הבריות<BR>
לא דברו, אלא העולם שותק ומחריש ויצא הקול: אנכי<BR>
ה' אלקיך" )שמות רבה, כט(. "<BR>
<BR>
מעמד הר-סיני מהווה שיא חד-פעמי בהתגלות ה' לעם<BR>
ישראל. אך המעמד מוצג במדרש לא רק כלפי עם ישראל<BR>
אלא כלפי העולם כולו, שהוא ואף המלאכים עצרו את<BR>
מהלכם הטבעי ונאלמו דום אל מול היחשפותו של הצור<BR>
כלפי יצירתו. בפרשת " ואתחנן" צווינו שלא לשכוח את<BR>
המעמד הנורא הזה "יום אשר עמדת לפני ה' אלקיך<BR>
בחורב".<BR>
<BR>
מוזהרים אנו, אומר הרב סולוביצ'יק שלא לשכוח שני<BR>
דברים: א. את המצוות שצווינו בחורב. ב. את חווית<BR>
הגילוי האלוקי, את העמידה לפני ה' עם כל הפחד<BR>
והחרדה המלווים עימות האדם עם האין סוף..." זכירה<BR>
זו אינה מכנית, אלא חיה, כבירת כוח, תודעת-כל<BR>
מקיפה וכל- חודרת היא! )"ובקשתם משם", עמ' 148(."<BR>
<BR>
נטייה אנושית רווחת היא לראות בחלק מן המצוות חזות<BR>
הכל. רבנו בחיי המחלק את המצוות כולן לחובות<BR>
הלבבות מול "חובות האברים", תמה בהקדמתו לספרו, על<BR>
הדגש הרב שיהודים נותנים לקבוצה השניה מול הזנחת<BR>
הראשונה.<BR>
הוא חוקר בעניין זה על-פי הסברא, תורה שבכתב,<BR>
נביאים... תורה שבעל-פה... ומסיק שהמגמה הנ"ל<BR>
בטעות קשה יסודה, בהופכה טפל לעיקר ולהפך.<BR>
<BR>
בדומה לכך אומרים חז"ל במכילתא יתרו )פרשה ח'(:<BR>
"כיצד נתנו עשרת הדברות, חמש על לוח זה וחמש על<BR>
לוח זה? כתוב: אנכי אלקיך וכנגדו, לא- תרצח, מגיד<BR>
הכתוב שכל מי ששופך דם, מעלה עליו הכתוב כאילו<BR>
ממעט בדמות המלך... שנאמר: "שופך דם האדם... כי<BR>
בצלם אלוקים עשה את האדם" וכו'. ללמדנו שעבודת ה'<BR>
הרצויה אינה מתקיימת אלא ע"י שילוב מלא של כל<BR>
תחומי המצוות וההלכה.<BR>
<BR>
מעניין שנבואות התוכחה, רובן ככולן, יוצאות חוצץ<BR>
נגד התמקדות במצוות הקרבנות תוך כדי זלזול במצוות<BR>
בין אדם לחברו. "הלא שמע מזבח טוב..." אומר שמואל<BR>
לשאול )שמואל א,ט"ו,כ"ב(. ישעיהו מתייחס אפילו<BR>
לזמנים המקודשים "...חדש ושבת קרא מקרא לא אוכל<BR>
אוון ועצרה" והתרופה מהי? "רחצו הזכו.. דרשו<BR>
משפט...שפטו יתום ריבו אלמנה.." )ישעיהו א', נ"ח<BR>
ועוד(.<BR>
<BR>
על רקע האיזון הרצוי בין התחומים, מעניין לשים לב<BR>
למצוות כיבוד אב ואם הידועה כמצוות המעבר השייכת<BR>
גם למצוות בין אדם למקום )בכל הדברות הראשונות,<BR>
חוזר הביטוי ה' אלקיך"( חז"ל ניסו למצוא פשר<BR>
למיקום זה ואמרו: "שלושה שותפין הן באדם: הקב"ה<BR>
אביו ואמו, בזמן שאדם מכבד את אביו ואמו, אמר<BR>
הקב"ה מעלה אני עליהם כאילו דרתי ביניהם<BR>
וכבדוני")קידושין ל, ע"ב(. התא הבסיסי של החברה<BR>
שבו מצויה אווירה של כבוד והכרת תודה כלפי ההורים,<BR>
מהווה כנראה, את הבסיס החיוני ליראת שמים מחד גיסא<BR>
ולכבוד הבריות בכלל, מאידך גיסא.<BR>
<BR>
באותה סוגיה תלמודית נשאלת שאלה: "עד היכן כיבוד אב<BR>
ואם"? אמר להם )עולא( צאו וראו מה עשה עובד כוכבים<BR>
אחד באשקלון ודמא בן נתינה שמו. פעם אחת בקשו<BR>
חכמים פרקמטיא )סחורה( בשישים ריבוא )!( שכר והיה<BR>
מפתח מונח תחת מראשותיו של אביו ולא ציערו..."<BR>
ולאחר מכן מביאה הגמרא עוד 2 סיפורי מופת על אותו<BR>
גוי.<BR>
<BR>
לפנינו תופעה מרתקת בה חכמינו לא נרתעו להביא<BR>
כדוגמא ראשונה במעלה את מעשיו של עובד כוכבים כסמל<BR>
מוסרי לשיא של מצוות כיבוד אב ואם.<BR>
מדברים אלו נוכל ללמוד שחז"ל ראו מצווה זו כמצווה<BR>
טבעית - כלל אנושית )אע"פ שאיננה כלולה בשבע מצוות<BR>
בני נח(, שניתן למצוא מכנים משותפים בין התורה<BR>
לבין עולם הגויי, ושמותר ואף ראוי, ללמוד מהתנהגות<BR>
מופתית, יהא מקורה אשר יהא.<BR>
<BR>
בעניין זה, צריך להחזיק טובה למשה רבנו שסמוך למתן<BR>
תורה )מן השמים( "למדנו" עקרון זה. יתרו, תמה<BR>
כזכור, על משה "מדוע אתה יושב לבדך וכל העם ניצב<BR>
עליך מן בוקר עד ערב... "נבל תבל גם אתה גם העם<BR>
הזה אשר עמך..." משה, העניו מכל האדם אינו מהסס<BR>
לקבל את עצת חותנו )הפגאני( "וישמע משה לקול חותנו<BR>
ויעש כל אשר אמר..."<BR>
<BR>
משמעותית ביותר הקדמת פרשה זו למעמד הר-סיני.<BR>
הסגולה המיוחדת של עם ישראל אינה כרוכה בהתבדלות,<BR>
התנכרות והתנשאות כלפי העולם שמסביבנו, אלא בתוספת<BR>
קדושה, כנאמר בפסוקים הסמוכים לעשרת הדברות "ועתה<BR>
אם שמע תשמעו בקולי ושמרתי את בריתי, והייתם לי<BR>
סגולה מכל העמים..." )שמות יט, ה-ו(.<BR>
ובלשונו של הרב קוק: "אסור ליראת שמים שתדחק את<BR>
המוסר הטבעי של האדם, כי אז אינה עוד יראת שמים<BR>
טהורה" )אורות הקודש, ג', כ"ז(.<BR>
<BR>
הגדיל מכל הרמב"ם, שקבע כנגד מתריסיו "שמע האמת ממי<BR>
שאמרה" ולא בוש מלאמץ עקרונות מרכזיים מן ה"אתיקה"<BR>
לאריסטו ולשלבם בתוך הלכות דעות )פרקים א-ב(.<BR>
אם נחזור ליתרו, נופתע להווכח שלא רק בעניין סדרי<BR>
משפט תרם תרומתו אלא אף בהכרתו הדתית. אף הוא, כמו<BR>
אליעזר עבד אברהם )בראשית כ"ד, כ"ז(, מכיר תודה<BR>
לה' ועל-ידי זה, לימד לדורות את הביטוי, הנפוץ<BR>
ביותר לכל יהודי מידי יום ביומו "ויאמר יתרו ברוך<BR>
ה' אשר הציל אתכם מיד מצרים..."<BR>
<BR>
"כמים הפנים לפנים כן לב האדם לאדם" )משלי כז,<BR>
י"ט(. טוב לבו של יתרו, הנזכר גם בספר במדבר "...<BR>
כי על כן ידעת חנתנו במדבר, והיית לנו לעיניים" ,<BR>
מביא את משה להיטיב עמו כגמולו "לכה אתנו והטבנו<BR>
לך..." )במדבר י, כ"ח-ל"ב(. יחסי קירבה ואהדה אלו<BR>
נשארו לדורות רבים, למרות השוני הלאומי והתרבותי<BR>
)עיין במיוחד: שופטים א,ט"ז, ד, י"ז ושמואל א,<BR>
ט"ו,ו(, והם עומדים בניגוד מוחלט ליחסי האיבה<BR>
והעוינות בין עמלק וישראל - הפרשה הסמוכה לפני<BR>
הגעת יתרו אל משה.<BR>
<BR>
מי ייתן ונשכיל לקיים יחסי הבנה ואהדה עם שכנינו,<BR>
בנוסף ליחסי אחווה ואהבה ההכרחיים בתוכנו, ונזכה<BR>
שיתקיימו בנו דברי חז"ל "איזהו גיבור? מי שעושה<BR>
שונאו-אוהבו" )אבות דרבי נתן, כ"ג(.<BR>
<BR>
<FONT SIZE="-1">גדעון אדמנית הוא מורה</FONT><BR>

<hR>

<H3>קוראים מגיבים .</H3>
קראתי את הפסק שפרסמתם בגליון מס' 15, על החובה<BR>
לשמור את חוקי התנועה, וברצוני להביע את<BR>
הסתייגותי. ההסתייגות איננה מתוכן הפסק, ובודאי<BR>
שלא מזהות מחבריו, כבוד הרבנים הראשיים לשעבר. אני<BR>
מסתייג מהגישה הבאה לידי ביטוי בפסק. פסק ההלכה<BR>
מבוסס במפורש על ההנחה שחוקי המדינה אינם בעלי<BR>
תוקף הלכתי כלל, אלא אם הם במקרה תואמים להלכה של<BR>
"דין תורה". גישה זו מתבטאת בפסק במשפט "יש לקיים<BR>
את חוקי התנועה... שהרי הם מבטאים את גבולות<BR>
הזהירות הסבירה שחייב אדם לנהוג בה מדין תורה".<BR>
וכי אם לא היינו מוצאים דין תורה כזה, האם לא היתה<BR>
חובה לשמור את חוקי התנועה?! האם אין לחוקי המדינה<BR>
כל תוקף מחייב מצד עצמם?! - הגישה שבפסק מבטאת<BR>
תפיסה שלפיה אדם דתי איננו אזרח מדינת ישראל, אלא<BR>
אזרח "מדינת התורה", ולכן החוקים המחייבים אותו<BR>
אינם חוקי מדינת ישראל אלא רק חוקי "דין תורה"<BR>
שאינם מכירים בכל מערכת שלטונית אזרחית. בהערות<BR>
הזכרתם פסקים אחרים של אותם הרבנים ,שאינם מקובלים<BR>
עליכם. האם לא הבחנתם בנקודה העקרונית המאחדת את<BR>
כל הפסקים הללו?<BR>
<FONT SIZE="-1">בכבוד רב רונן אחיטוב, מצפה נטופה</FONT><BR>

<H4>:הערת העורך</H4>
אכן, יש גישות שונות בתוך הציונות הדתית . פרסום<BR>
גילוי הדעת, בתוספת ההערות, עורר תגובות שונות.<BR>
כאמור, מטרתנו בפרסום היתה:<BR>
א. לחזק את המגמה של כיבוד שלטון החוק והדמוקרטיה<BR>
והדגשת חיי-אדם שנברא בצלם כערך אנושי ויהודי. ב.<BR>
להביע תקוה שגם רבני הציבור הדתי-לאומי ומנהיגיו<BR>
יביעו עמדות ברוח זו גם בתחומים אחרים.<BR>

<hR>

<H3>התורה ניתנה מתוך שלום ואחדות</H3>
ויחן שם ישראל, כאיש אחד בלב אחד,אבל שאר כל החניות<BR>
בתרעומות ובמחלוקת. )רש"י שמות יט, ב(<BR>
גדול השלום שבכל המסעות כתוב:)במדבר לג( "ויסעו,<BR>
ויחנו" נוסעים במחלוקת וחונים במחלוקת. כיון שבאו<BR>
כולם לפני הר סיני, נעשו כולם חנייה אחת כפי<BR>
שכתוב: )שמות יט( "ויחן שם ישראל " ויחנו שם בני<BR>
ישראל אין כתיב כאן, אלא ויחן שם ישראל. אמר הקדוש<BR>
ברוך הוא: הרי שעה שאני נותן תורה לבני.<BR>
)ויקרא רבה פרשה ט(<BR>
<hR>

<H3>מסגולותיו של דיין</H3>
בית דין של שלשה צריך שיהא בכל אחד מהן שבעה דברים<BR>
ואלו הן: חכמה וענוה ויראה ושנאת ממון ואהבת האמת<BR>
ואהבת הבריות להן ובעלי שם טוב. וכל אלו הדברים<BR>
מפורשין הן בתורה;<BR>
הרי הוא אומר "אנשים חכמים ונבונים" הרי בעלי חכמה<BR>
אמור,"וידועים לשבטיכם" אלו שרוח הבריות נוחה מהם.<BR>
ובמה יהיו אהובים לבריות? בזמן שיהיו בעלי עין<BR>
טובה ונפש שפלה וחברתן טובה ודבורן ומשאן בנחת עם<BR>
הבריות. ולהלן הוא אומר "אנשי חיל" אלו שהן גבורים<BR>
במצות ומדקדקים על עצמם וכובשין את יצרן עד שלא<BR>
יהא להן שום גנאי ולא שם רע ויהא פרקן נאה ובכלל<BR>
אנשי חיל שיהיה להן לב אמיץ להציל עשוק מיד עושקו<BR>
כענין שנאמר "ויקם משה ויושיען" ומה משה רבינו<BR>
עניו, אף כל דיין צריך להיות עניו "יראי אלהים"<BR>
כמשמעו, "שונאי בצע" אף ממון שלהם אינן נבהלין<BR>
עליו, ולא רודפין לקבץ הממון . שכל מי שהוא נבהל<BR>
להון, חסר יבואנו."אנשי אמת" שיהיו רודפין אחר<BR>
הצדק מחמת עצמן, בדעתן אוהבין את האמת ושונאין את<BR>
החמס ובורחין מכל מיני העול.<BR>
<BR>
<FONT SIZE="-1">(משנה תורה לרמב"ם: הלכות סנהדרין ב, ז )</FONT><BR>
</DIV>














<P ALIGN="center">

</P>

</body></html>

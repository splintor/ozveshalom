<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Bamidbar</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת במדבר</FONT><BR>
<FONT SIZE=+3 color="Navy">יום ירושלים</FONT><BR>
<FONT SIZE="3" COLOR="navy">גליון מס' 82 תשנ"ט</FONT>

 </p>

<P ALIGN="right">
חיבה  גדולה  חבבן הקב"ה שעשאם דגלים כמלאכי    <BR>
השרת, כדי  שיהיו  ניכרין  ומנין  שהוא  אהבה   <BR>
לישראל? שכן שלמה  אומר  )שיר ב( 'הביאני אל בית<BR>
היין ודגלו עלי אהבה'.                         <BR>
                 <FONT SIZE="-1">      (מדרש רבה במדבר פרשה ב)</FONT></P>

<h4 ALIGN="right">
"איש על מחנהו ואיש על דגלו", אבל יש דגל מוביל.</h4>
<P ALIGN="right">
'והחונים  קדמה  מזרחה': דגל מחנה יהודה': טעם  <BR>
לסדר הדגלים  על  זה  האופן, כבר דברו בו       <BR>
הראשונים איש לפי  שכלו,  והקרוב  אלי  לומר  בזה<BR>
 שהם על סדר ד' מדריגות,   הכוללים   כל   שלימות<BR>
 אנושי  והם:  קנין החכמה,  ואחריה  קנין המדות,<BR>
ואחריהם קנין הגבורה, ואחר  כולם  קנין  העושר, <BR>
כי כך סדרם הרמב"ם, ורז"ל אמרו  )נדרים  לח( 'אין<BR>
 השכינה  שורה  כי אם על חכם, עשיר  גבור       <BR>
ועניו',  כי  הענוה  ראש  לכל  המדות,  על כן   <BR>
הדגלים  אלו  שבאו  להשראת  השכינה אשר בתוכם,  <BR>
סדרם  על זה  האופן  איש  איש  על  מעלתו,  לומר <BR>
לך ראויין  אלו  שתשרה  עליהם השכינה, כי כל ד' <BR>
מעלות אלו נמצאו בהם.                          </P>
<P ALIGN="right"><FONT SIZE="-1"><FONT SIZE="-1">
)כלי יקר במדבר  ב , ג(                        </FONT></FONT></P>
<P ALIGN="right"><HR WIDTH="95%" ALIGN=CENTER>

</P>
<h2 ALIGN="right">
שם ומספר                                      </h2>
<h3 ALIGN="right">
הרב יהודה עמיטל                               </h3>

<P ALIGN="right">
 "שאו  את  ראש כל עדת בני ישראל למשפחתם לבית  <BR>
אבתם במספר שמות כל זכר לגלגלתם." )במדבר  א , ב(</P>
<P ALIGN="right">
"איש על דגלו באתת לבית אבתם יחנו בני ישראל".  <BR>
)שם ב, ב(                                     </P>

<P ALIGN="right">
המניין האמור כאן אינו רק של משפחות ובתי אב אלא<BR>
אף - "במספר שמות" - כל אחד נמנה במפורש בשמו.  </P>
<P ALIGN="right">
אדם הנמצא בחברה גדולה, במערכת בה הוא מהווה רק <BR>
בורג קטן, מצוי בבעיה ובהתלבטות כפולה. ראשית,  <BR>
הוא מרגיש, לעתים, רק כחלק בודד בתוך המערכת    <BR>
הגדולה, חסר כל ייחודיות ואישיות פנימית משלו.  <BR>
שנית, לעתים חש הוא בתסכול ממיקומו בחברה, מכך  <BR>
שהוא מבצע תפקידים שאינם מתאימים לו, שאינם     <BR>
מממשים את ייעודו.                             </P>
<P ALIGN="right">
לעומת האדם, מצוי המלאך, אשר כל תפקידו בעולם   <BR>
הוא ייעודו המסוים, ומעשיו וייעודו חד הם.      </P>
<P ALIGN="right">
"בשעה שנגלה הקב"ה על הר סיני, ירדו עמו כ"ב    <BR>
רבבות  של  מלאכים  שנאמר  )תהלים סח( 'רכב אלהים<BR>
 רבותים  אלפי שנאן' והיו כולם עשוים דגלים דגלים<BR>
 שנאמר  )שיר ה( 'דגול מרבבה'. כיון שראו אותן  <BR>
ישראל  שהם  עשוים  דגלים דגלים, התחילו מתאוים <BR>
  &hellip;לדגלים אמרו: ולוואי כך אנו נעשים דגלים כמותן<BR>
אמר   להם  הקדוש  ברוך  הוא:  מה נתאוויתם     <BR>
לעשות    דגלים    חייכם   שאני   ממלא משאלותיכם<BR>
 )תהלים כ( 'ימלא ה' כל משאלותיך', מיד הודיע   <BR>
הקב"ה  אותם  לישראל ואמר למשה: לך עשה אותם    <BR>
דגלים כמו שנתאוו. )במדבר רבה   ב, ג(          </P>
<P ALIGN="right">
מה אכן ראו בני ישראל במלאכים ודגלים על פיהם   <BR>
היו סדורים, שאליהם נתאוו?                     </P>
<P ALIGN="right">
ראו הם את השילוב המופלא של ייעוד ומטרה במעשה  <BR>
המצוי במלאכים ולכך נתאוו.                     </P>
<P ALIGN="right">
"   'איש   על  דגלו  באותות'  ככתוב )שיר  ו(  <BR>
'מי  זאת הנשקפה' קדושים  וגדולים היו ישראל    <BR>
בדגליהם וכל  האומות  מסתכלין  בהם  ותמהין     <BR>
ואומרים:  'מי זאת  הנשקפה'. אומרים להם האומות:<BR>
'שובי שובי השולמית'  הידבקו  לנו בואו אצלנו   <BR>
ואנו עושין אתכם שלטונים, הגמונים, דוכסין,     <BR>
אפרכין, אסטרטליטין, 'שובי שובי  ונחזה בך' ואין<BR>
נחזה אלא שררה &hellip;" )שם, שם, ד(                  </P>
<P ALIGN="right">
</P>
<P ALIGN="right">
אומות העולם קוראים לכנסת ישראל לבוא ולהיות    <BR>
הגמונים ודוכסים, אך כנסת ישראל אינה רואה בכך  <BR>
ייעוד ומטרה ולכן, ולכן גם אינה רואה בכך דרך   <BR>
להשגת האושר.                                  </P>
<P ALIGN="right">
אדם יכול להיות עשיר - דוכס והגמון, אך לעתים   <BR>
מתוסכל ומיואש כי אין הוא רואה ייעוד ומימוש    <BR>
בחייו, ולעומתו יכול להיות אדם עשיר פחות אך חדור<BR>
תחושה שהוא עוסק בתחום אשר בו הוא מממש את עצמו <BR>
ואת ייעושו.                                   </P>
<P ALIGN="right">
לפיכך דורש הקדוש ברוך הוא שהספירה תיערך בשלושת<BR>
האופנים:                                      </P>
<P ALIGN="right">
 ספירה מספרית - לידיעת מספר האנשים            </P>
<P ALIGN="right">
ספירה במספר שמות - מיהו כל אחד ומהי אישיותו   <BR>
וייחודו                                       </P>
<P ALIGN="right">
וספירה של "איש על דגלו" - כל אחד בהתאם לתפקידו<BR>
וייעודו.                                      </P>
<P ALIGN="right"><FONT SIZE="-1">
הרב יהודה עמיטל הוא ראש ישיבת הר-עציון באלון  <BR>
שבות.                                         </FONT></P>
<P ALIGN="right"><FONT SIZE="-1">
דבריו אלו של הרב עמיטל נאמרו בשיחת ערב-שבת    <BR>
בישיבה באייר תשנ"ב -)שבת במדבר( - סוכמו ע"י דני<BR>
אורנבוך , פורסמו לראשונה  ב"עלון שבות" לבוגרי <BR>
הישיבה )גליון אייר-סיון תשנ"ו( ומתפרסמים ב"שבת<BR>
שלום" בהסכמת הרב ומערכת "עלון שבות".          </FONT></P>

<h3 ALIGN="right">
בשולי הדברים                                  </h3>
<P ALIGN="right">
מצאנו לנכון לפרסם דבריו אלו של הרב עמיטל,     <BR>
שנאמרו בהקשר אחר, לציבור תלמידיו בישיבה, מכיוון<BR>
שחשבנו שיש דברים היפים ומתאימים לשעתם, אך ניתן<BR>
למצוא בהם דברים העשויים לעורר מחשבה גם בעיתוי <BR>
אחר.                                          </P>
<P ALIGN="right">
ייתכן שבימים הקרובים, נעסוק רבות ב"מספרים".   <BR>
אין ספק שחלקים גדולים בציבור חשים שספירה זו יש<BR>
בה היבטים חשובים - אם לא גורליים - לעתידנו    <BR>
ולשלומנו הפיסי והמוסרי בחבל ארץ זה, ולכן מובנת<BR>
החשיבות שמייחס הציבור במשטר דמוקרטי למאזן     <BR>
המספרי בין הכוחות והמנהיגים שעשויים לדעתו של כל<BR>
אחד ואחד לקדם את המטרות שאנחנו מאמינים בהם.   </P>
<P ALIGN="right">
ייתכן, אבל, שהעיסוק במספרים בלבד, כמעט        <BR>
באובססיביות של "רייטינג" שיווקי, אינו הגורם   <BR>
הבלעדי לו אנו נזקקים בבואנו להכריע, כמיטב     <BR>
הבנתנו, לטובת חברה צודקת, דמוקרטית , אנושית   <BR>
ויהודית יותר.                                 </P>
<P ALIGN="right">
כדברי הרב עמיטל, חשובה כאן לא פחות החשיבה על  <BR>
השמות, ההיבטים האישיותיים של המועמדים להנהגה  <BR>
והאחריות האישית של כל אחד ואחד ועל הדגלים,    <BR>
הייעוד והמטרות, ואולי גם היכולת להבחין בין עיקר<BR>
ותפל, בין אמצעים למטרות העשויות להפיח בנו תקווה<BR>
לחברה ערכית וצודקת, המכבדת את צלם האלוקים שבאדם</P>
<P ALIGN="right">
<FONT SIZE="-1">                              פנחס לייזר, עורך</FONT></P>
<P ALIGN="right"><HR WIDTH="95%" ALIGN=CENTER>

</P>

<h4 ALIGN="right">
ירושלים של מעלה ושל מטה: עיר המחברת רוחניות   <BR>
ואנשים.                                       </h4>
<P ALIGN="right">
'ירושלים  הבנויה  כעיר  שחברה לה יחדו' )תהלים <BR>
 קכב,  ג(:  כלומר,    כעיר  שבנה  יה.         </P>
<P ALIGN="right"><FONT SIZE="-1">
 )מדרש תנחומא פקודי סימן א(                   </FONT></P>
<P ALIGN="right">
'ירושלים  הבנויה'.   אמר רבי  יוחנן:  אמר     <BR>
הקב"ה  לא אבוא  בירושלים של מעלה עד שאבוא     <BR>
לירושלים של מטה  ,שנאמר  'בקרבך  קדוש ולא אבוא<BR>
בעיר' )הושע יא   ט(( ומי   איכא )האם יש(      <BR>
ירושלים   למעלה?   אין )=כן(,  דכתיב 'ירושלים <BR>
הבנויה כעיר שחוברה לה יחדו'.                  </P>
<P ALIGN="right">
 אמר רבי יהושע בן  לוי:  עיר  שהיא  עושה  כל  <BR>
ישראל חברים .                                 </P>
<P ALIGN="right">
<FONT SIZE="-1">                           (מדרש תהילים קכ"ב) </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
קוראים כותבים                                 </h3>
<P ALIGN="right">
דיינו? לא ולא!! )בעקבות פנייה אל הרבנות הראשית<BR>
לשינוי נוסח תפילת "נחם", ותשובתה השלילית     <BR>
לפנייה זו (                                   </P>
<P ALIGN="right">
ילמדנו רבנו: למה אמרנו הלל ביום ירושלים? הלא  <BR>
העיר "חרבה, בזויה ושוממה"? ירושלים "אבלה בלי<BR>
בניה", ו"שוממה מאין יושב"?!                   </P>
<P ALIGN="right">
איך יכולה עיר כזאת ש"יושבת וראשה חפוי" לשמש   <BR>
כבירת ישראל?                                  </P>
<P ALIGN="right">
שפטתי למראה עיני; חשבתי ש"צר לנו המקום",      <BR>
ש"זקנים וזקנות ברחובות ירושלים"&hellip;" שילדים וילדות<BR>
משחקים ברחובותיה". ושפטתי למשמע אוזני; "קול   <BR>
ששון וקול שמחה" שמעתי בחוצות ירושלים. בודאי   <BR>
                                        &hellip;טעיתי</P>
<P ALIGN="right">
אחרת, איך יכולים אנו לעמוד לפני ה', כפויי טובה<BR>
כלפי כל החסד שהוא עושה עמנו, כלפי כל השמחה בה <BR>
הוא ממלא את לבנו, והלא ידוע לנו שכפיות טובה   <BR>
משולה לכפירה בעיקר?                           </P>
<P ALIGN="right">
גם ביום כיפור הוכיתי בתדהמה שנראתה לי כאשליה  <BR>
אופטית; היום פנה, וקרני השמש השוקעת האירו את  <BR>
הבתים האדירים והרחבים של ירושלים - כך נראה לי <BR>
מבעד החלון -. והחזן צועק בכוונה גדולה ""בראותי<BR>
כל עיר על תלה בנויה, ועיר הא-לוהים מושפלת עד <BR>
     &hellip;שאול תחתיה" והקהל חוזר אחריו בעצמה אדירה</P>
<P ALIGN="right">
לכן, בשם העקביות, אני מציע שבשנה הבאה, ביום   <BR>
ירושלים, נלבש שק ואפר ומגג מלון הילטון ומעל   <BR>
כביש בגין או ממול בית הכנסת הגדול, נקרא בקול  <BR>
רם: "לא די שקרעת לנו את ים השנאה, לא די ששקעת <BR>
צרינו, לא די שהכנסתנו לארץ ישראל, לא די שנתת  <BR>
לנו את ירושלים, העיר הנהדרת הזאת". לעולם לא   <BR>
יהיה די.                                      </P>
<P ALIGN="right">
הרב ז'אקו גרינוולד                            <BR>
ירושלים.                                      </P>

<h3 ALIGN="right">
שאלו שלום ירושלים שחוברה לה יחדיו.            </h3>

<P ALIGN="right">
מכתבו של הרב גרינוולד מעלה את השאלה הנוקבת    <BR>
סביב התגובה הדתית הראויה לאירועים היסטוריים של<BR>
עם ישראל. שאלה זו מטרידה את הציונות הדתית     <BR>
מראשיתה.                                      </P>
<P ALIGN="right">
זכורים הוויכוחים סביב אמירת הלל - עם או בלי   <BR>
ברכה - ביום העצמאות ושאלות אלו, המבטאות השקפות<BR>
עולם שונות בקשר למשמעותם הדתית של  אירועים    <BR>
היסטוריים מחד גיסא ומשמעותן של תפילות שחוברו על<BR>
רקע היסטורי מסוים מאידך גיסא, אינן חדשות כלל  <BR>
ועיקר.                                        </P>
<P ALIGN="right">
הגמרא במסכת שבת )דף כא, ע"ב(  מספרת לנו על    <BR>
עיצוב חג החנוכה:                              </P>
<P ALIGN="right">
"נעשה בו נס והדליקו ממנו שמונה ימים. לשנה    &hellip;<BR>
אחרת, קבעום ועשאום ימים טובים בהלל והודאה."   </P>
<P ALIGN="right">
הביטוי "שנה אחרת" מופיע פעמים רבות בספרות     <BR>
חז"ל. גם  במקרא, זכור לנו כי המלאכים בישרו    <BR>
לאברהם אבינו ששרה תלד "בשנה האחרת".           </P>
<P ALIGN="right">
ה"שנה האחרת" במובן הרחב מציינת אפשרות של      <BR>
התפתחות, של הבשלה. היא מאפשרת גם התבוננות     <BR>
במאורעות מתוך פרספקטיבה של זמן.               </P>
<P ALIGN="right">
ייתכן שחכמים חיכו עד ל"שנה האחרת" כדי לבדוק מה<BR>
יעלה בגורלו של נס חנוכה ומה תהיה משמעותו      <BR>
לדורות, לפני שעיצבו את החג ב"הלל והודאה".     </P>
<P ALIGN="right">
במובן מסוים, נוקט כאן העולם החרדי בעמדה זהירה,<BR>
מטא-היסטורית שאיננה מחייבת אותו להתמודד עם    <BR>
השינויים בהיסטוריה היהודית, ולכן ניתן למצוא   <BR>
תפילות הנשמעות לנו "אנאכרוניסטיות".           </P>
<P ALIGN="right">
כאשר אנו נדרשים, כציונים דתיים, לתת ביטוי דתי <BR>
להתפתחויות היסטוריות, אנו מגלים שיש כאן מורכבות<BR>
גם ברמה של הענקת משמעות דתית למאורעות  וגם    <BR>
במישור של תגובה דתית למאורעות אלו בתפילות     <BR>
קיימות או חדשות. לרוב, לא היתה נטייה לבטל או  <BR>
לשנות את הנוסח של תפילות קיימות אלא לכל היותר <BR>
"לדרוש" את אותם טקסטים על-ידי נתינת משמעות    <BR>
שונה, רלוונטית יותר.                          </P>
<P ALIGN="right">
אמנם, היו ניסיונות להחיות נוסחים שונים, פחות  <BR>
"צורמים",  של תפילת "נחם" על-ידי הרב גורן    <BR>
ופרופסור אורבך זכרונם לברכה  ויש קהילות       <BR>
המכניסות שינוי קל על-ידי החלפת הפעלים לזמן עבר<BR>
)היא היתה חפוייה וכו..(, אך קהילות רבות ממשיכות<BR>
'להפטיר כדאשתקד', מבלי להרגיש בפער בין המציאות<BR>
לבין המילים הנאמרות.                          </P>
<P ALIGN="right">
ייתכן אבל, מאידך גיסא, שה"שנה האחרת" לגבי     <BR>
אמירת הלל ביום ירושלים  עדיין לא הסתיימה.     </P>
<P ALIGN="right">
אמנם, העיר אינה "בזויה" או "אבלה מבלי בניה"  <BR>
וכולנו תפילה לאבינו שבשמים ששוב לא תהיה כזאת  <BR>
לעולם, אך עדיין יש דרך לא קצרה ללכת עד שגם    <BR>
מבחינה רוחנית וחברתית נוכל לראות בה "עיר שחוברה<BR>
לה יחדיו", בין ירושלים של מעלה לירושלים של מטה,<BR>
עיר שבה כל יושביה -ללא הבדל דת, גזע, לאום או  <BR>
מעמד חברתי - חיים בשלום, מתוך כבוד הדדי באווירה<BR>
של צדק ושוויון.                               </P>
<P ALIGN="right">
מי ייתן ש"בשנה האחרת" נוכל, בלב שלם, לברך     <BR>
ולהודות ב"הלל שלם", על  שלום ירושלים, ארץ ישראל<BR>
ויושביה.                                      </P>
<P ALIGN="right">
לו יהי.                                       </P>
<P ALIGN="right">
פנחס לייזר                                    <BR>
עורך</P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

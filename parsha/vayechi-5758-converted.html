<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vayechi</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>

<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויחי</FONT><BR>
<FONT SIZE="3" COLOR="navy">גליון מס' 12 תשנ"ח</FONT>

 </p>

<DIV ALIGN=right>
<FONT COLOR="#000080" SIZE="3">"התעלות האדם והתגברותו על יצריו הם "המלאך הגואל</FONT><BR>
<BR>
ועבור זה נתנה לאדם תורת אמת להורותו דרך הישרה, כי<BR>
האדם הוא חביב מאד<BR>
לפני השם, כי אנו רואים שהמלאכים משמשים בצרכי אדם<BR>
צדיק, כמו שמצינו באברהם<BR>
אבינו ויצחק ויעקב: "המלאך הגאל אתי מכל רע יברך את<BR>
הנערים" )בראשית מח, טו("<BR>
וישר אל מלאך ויוכל" )הושע יב, ה(. ועוד מצינו שבא<BR>
מלאך לעזרתם, דכתיב:<BR>
"ויהי בלילה ויצא מלאך ה' ויך במחנה אשור" )מלכים<BR>
ב: יט, לה(, ורבים<BR>
כאלה. וכבר ידענו, כי יש אדם שיש לו יתרון הרבה על<BR>
שאר בני-אדם, אף-על-פי<BR>
שהם בדמות אחד ויסוד אחד להם, אלא שנפשו של זה עלתה<BR>
אל מעלות העליונות,<BR>
כי זה המשיל חכמתו על תאותו, וזה המשיל תאותו על<BR>
חכמתו, והולך כל ימיו<BR>
במחשכים וממשש כעור באפלה:<BR>
</DIV>
<DIV ALIGN=right>
<BR>
<FONT SIZE="-1">( מתוך ההקדמה לספר אורחות צדיקים )</FONT><BR>
</DIV>
<DIV ALIGN=right>

<hR>

<H2>שמעון ולוי אחים</H2>

<H3>אריאל רטהאוז</H3>

מושג ה''אחווה'' מצטייר בעינינו, מטבע הדברים,<BR>
כמכלול של ערכים חיוביים<BR>
המתפרסים בכל תחומי החיים: יחסי-משפחה תקינים,<BR>
מעורבות חברתית, ובמיוחד אחדות<BR>
העם וגיבוש לאומי. הסולידריות והקרבה בין יהודי<BR>
ליהודי הן מנכסי-צאן-וברזל של<BR>
מסורת-ישראל, ואין אולי ביטוי מרגש וישיר יותר<BR>
לסולידריות הזו מלשון התפילה<BR>
הנאמרת בבתי-הכנסת בכל שני וחמישי שיש בהם תחנון:''<BR>
אחינו כל בית-ישראל<BR>
הנתונים בצרה ובשביה המקום ירחם עליהם ויוציאם מצרה<BR>
לרווחה וכו' ''.<BR>
<BR>
ואולם, כבר במקרא קיימת גם גישה ביקורתית יותר<BR>
למושג ה''אחווה'' )''טוב שכן<BR>
קרוב מאח רחוק'', משלי כ ז, י (, ויש בהחלט מקום<BR>
לשאול: האם ה''אחווה'' היא<BR>
ערך חיובי בכל מקרה, או שמא כשהיא מתנגשת בערכים<BR>
חשובים אחרים היא נדחית<BR>
מפניהם, כשם שהשבת נדחית מפני פיקוח-נפש? למותר<BR>
לציין כי שאלה זו עולה<BR>
בחריפות-יתר כאשר הערכים החשובים האחרים הם<BR>
ערכי-מוסר בסיסיים: האם רגש<BR>
ה''אחווה'' מצדיק התעלמות מהצו המוסרי? האם, למשל,<BR>
העובדה שיהודי חטא ונזקק<BR>
לאלימות כנגד אדם שאינו מבני-עמנו משנה כהוא-זה את<BR>
שיפוטנו המוסרי, רק משום<BR>
שהאיש האלים הוא ''אחינו''? יש בפרשתנו פסוקים<BR>
אחדים המציגים את הדילמה<BR>
הזאת במלוא חומרתה. אלה הפסוקים מתוך הנבואה על<BR>
השבטים, בהם מתייחס יעקב אבינו<BR>
לשמעון ולוי: ''שמעון ולוי אחים, כלי חמס מכרותיהם,<BR>
בסודם אל תבוא נפשי בקהלם<BR>
אל תיחד כבודי, כי באפם הרגו איש וברצונם עיקרו<BR>
שור'' )בראשית מט, ה-ו(.<BR>
<BR>
כידוע קיימת תמימות-דעים בין פרשנינו, הטוענים שיש<BR>
כאן רמז למעשה-שכם. רבים<BR>
מהפרשנים גם תוהים על משמעות המושג ''אחווה'' בהקשר<BR>
הזה, ושואלים מדוע כתוב<BR>
בפסוק ''שמעון ולוי אחים'': הרי אנו יודעים היטב<BR>
שהם היו אחים, ולשם-מה, אפוא,<BR>
ההדגשה?<BR>
</DIV>
<DIV ALIGN=right>
<BR>
בתשובה לשאלה זו מביא הרמב''ן פירוש )שאותו הוא<BR>
מזכיר אך אינו מאמץ (, המהווה<BR>
דוגמה טובה לגישה הרואה ב''אחווה'' ערך עליון. לפי<BR>
פירוש זה המילה ''אחים''<BR>
באה לסנגר על שמעון ולוי : ''ילמד עליהם זכות, כי<BR>
בקנאתם אל האחווה עשו מה<BR>
שעשו' '- כלומר, יש להתייחס בסלחנות-מה לשני בני<BR>
יעקב, כי למרות שהמעשה שעשו<BR>
פסול, הם פעלו מתוך מניע חיובי, רגש ה"אחווה''<BR>
)הסולידריות כלפי הסבל של<BR>
דינה(. בקצה השני עומד, לעומת זאת, הרשב''ם. בתעוזה<BR>
רעיונית ולשונית גם-יחד<BR>
הוא מפרש את הפסוק כך: ''שמעון ולוי אחים היו לרעה,<BR>
כלי חמס היתה אחוותם'' )את<BR>
המילה ''מכרותיהם'' הוא מסביר כשם נרדף<BR>
ל''אחוותיהם''!(. יש סולידריות , אם<BR>
כן, שאיננה חיובית, אחווה לרעה, אחווה המשולה לחמס<BR>
וזהו כנראה אותו רגש<BR>
אחווה המבטל כל שיקול מוסרי והדוחף את האדם למעשים<BR>
פסולים.<BR>
<BR>
מהי עמדתו של מלך הפרשנים, רש''י? כיצד הוא רואה<BR>
את מעשה שמעון ולוי בשכם?<BR>
לכאורה, אם נקרא את רש''י בפרשת ''וישלח'' נוכל<BR>
להתרשם שהוא סלחן כלפי שמעון<BR>
ולוי ואף משבח אותם, שכן על הפסוק ''ויקחו שני בני<BR>
יעקב שמעון ולוי אחי דינה<BR>
איש חרבו'' )בראשית לד, כה( הוא כותב, בעקבות<BR>
ה''מדרש רבה'': ''אחי דינה: לפי<BR>
שמסרו עצמן עליה, נקראו אחיה''. האם רש''י התכוון<BR>
לומר שמעשה שמעון ולוי היה<BR>
מעשה חיובי של ''מסירות-נפש''? קשה מאוד לטעון זאת.<BR>
סביר להניח שבעיני רש''י<BR>
מסירותם של השניים לאחותם - המוזכרת, לדעתו, בפסוק<BR>
היא ציון-עובדה ולא ציון<BR>
לשבח. אכן, שמעון ולוי היו ''מסורים''; אבל האם הם<BR>
היו מסורים לעניין הנכון?<BR>
ובכלל, האם לא קיימת גם ''מסירות לרעה'', כפי שלדעת<BR>
הרשב''ם קיימת ''אחווה<BR>
לרעה''? ההבנה הזאת מתחייבת מדברי רש''י בפרשתנו<BR>
''ויחי'', שאין בהם שום<BR>
סלחנות כלפי שמעון ולוי אלא אדרבא  דווקא הטלת אשמה<BR>
נוספת בהם. כך כותב רש''י<BR>
על הפסוקים שהזכרנו א . לעיל: '' שמעון ולוי אחים:<BR>
בעצה אחת על שכם ועל יוסף.<BR>
'ויאמרו איש אל אחיו, ועתה לכו ונהרגהו' ] בראשית<BR>
לז, יט-כ  זו מובאה מתוך<BR>
סיפור מכירת יוסף בתחילת ''וישב''  א.ר.[: מי הם?<BR>
אם תאמר ראובן או יהודה, הרי לא<BR>
הסכימו בהריגתו; אם תאמר בני השפחות, הרי לא היתה<BR>
שנאתן שלמה, שנאמר: 'והוא נער את<BR>
בני בלהה ואת בני זלפה וגו' ) שם, ב(. יששכר<BR>
וזבולון לא היו מדברים בפני אחיהם<BR>
הגדולים מהם; על כורחך שמעון ולוי הם, שקראם אביהם<BR>
אחים' ''.<BR>
<BR>
אפשר להסיק מדברים אלה, המבוססים על ''מדרש<BR>
תנחומא'', שרש''י רצה להרחיב את תחום<BR>
אחריותם המוסרית של שמעון ולוי, ולא לצמצם אותו:<BR>
שמעון ולוי לא רק חטאו במעשה<BR>
שכם, אלא היו גם השניים שאמרו ''איש אל אחיו'' שיש<BR>
להרוג את יוסף )ולכן, אגב,<BR>
בפרשת ''מקץ'' החליט יוסף לכלוא דווקא את שמעון,<BR>
אשר ''השליכו לבור'', עיין<BR>
רש''י על בראשית מב, כד(. מה פירוש הטלת האשמה<BR>
הנוספת הזאת בשמעון ולוי,<BR>
שלא כפשט המקראות? נראה שכוונת רש''י )וכוונת המדרש<BR>
שממנו ינק( היא לקבוע<BR>
קביעה מוסרית חד-משמעית: אין הבדל בין אלימות<BR>
לאלימות, ומי שמסוגל להרוג באנשי<BR>
שכם ללא הבחנה סופו שירצה להרוג גם את אחיו. העובדה<BR>
ששמעון ולוי פעלו בשכם<BR>
מתוך רגש האחווה אינה מהווה סיבה להקל ראש בחומרת<BR>
מעשיהם, שכן על עצם אמיתות<BR>
הרגש הזה מוטל ספק כבד: איפה היתה ''אחוותן'' כאשר<BR>
ביקשו להרוג את יוסף והשליכו<BR>
אותו לבור?<BR>
</DIV>
<DIV ALIGN=right>
<BR>
בדומה לכך כותב רש''י על המלים ''כלי חמס<BR>
מכרותיהם'' )שוב בעקבות ''מדרש<BR>
תנחומא''(: ''אומנות זו של רציחה חמס הוא בידיהם,<BR>
מברכת עשיו היא זו, אומנות<BR>
שלו היא, ואתם חמסתם אותה הימנו''. כלומר, רש''י<BR>
מפרש ''חמס'' במובן המצומצם<BR>
של ''גזל'', ואומר שהשימוש הלא-מבוקר בכוח הוא<BR>
''גנבה'' ממורשתו של עשיו וכלל<BR>
אינו הולם את בני-יעקב . שמעון ולוי השתמשו בנימוק<BR>
ה''אחווה'' כדי להצדיק את<BR>
אומנות-הרציחה שלהם, ולא שמו לב שבדרך זו התכחשו<BR>
לאחווה האמיתית: הם הלכו בדרכו<BR>
של עשיו וזנחו את ערכי משפחת בני-יעקב, משפחה של<BR>
''רחמנים בני רחמנים''.<BR>
<BR>
<FONT SIZE="-1">ד"ר אריאל רטהאוז הוא חוקר ספרות ומתרגם<BR>
</FONT></DIV>
<DIV ALIGN=right>

<hR>

<H3>קוראים מגיבים</H3>
</DIV>
<DIV ALIGN=right>
כמי שאינו מסכים עם השקפתכם, לא עקרונית ולא<BR>
פרגמטית, הריני נהנה לקרוא<BR>
בגליונותיכם את ה"הוי אמינא" וה"מאידך גיסא"<BR>
ומכיוון ששבעים פנים יש לתורה ושבעים<BR>
אידיאולוגיות ביהדות, בוודאי שיש לכם מקורות להסתמך<BR>
עליהם; זאת בתנאי שאותם<BR>
תקדימים ומקורות מובאים בהקשרם הטקסטואלי<BR>
וההיסטורי. במה הדברים אמורים? בגליון<BR>
פ' וישב ציטטתם את דברי "אור החיים", אודות יעקב<BR>
אבינו, שבארץ המובטחת לו כמורשה<BR>
התנהג בדרך גרות; וזאת בכותרת "סבלנות לחכות". הוא<BR>
הדין, כאשר בגליון "חיי שרה",<BR>
הוצג אברהם אבינו כמתהלך בשלום עם בני הארץ<BR>
הנכריים, ובהצטרכו לשטח אדמה קונה מהם<BR>
בכסף מלא. למה הוצאה מהקשר? כי פה מדובר בדור האבות<BR>
שאכן נצטוו לגור בארץ כגרים,<BR>
רק להתהלך בה. הם עצמם נתבשרו שלזרעם תינתן הארץ<BR>
למורשה, כקניין מוחלט; ואין להקיש<BR>
מעידן לעידן, אא"כ נסבור כחסידי סטמאר, שבעת גלותנו<BR>
שוב אנו כגרים בארץ, עד ביאת<BR>
המשיח.<BR>
</DIV>
<DIV ALIGN=right>
<BR>
<FONT SIZE="-1">מנחם בן-ישר משואות-יצחק</FONT><BR>
</DIV>
<DIV ALIGN=right>

<H4>:תגובת העורך</H4>
</DIV>
<DIV ALIGN=right>
אכן, שבעים פנים לתורה, כדבריך. אכן, הדברים הוצאו<BR>
"מהקשרם ההיסטורי", אבל בעניין<BR>
זה, אנחנו נשענים על מסורת ארוכה ומכובדת של בעלי<BR>
מדרש ופרשנים המנסים דרך יצירת<BR>
הקשר ערכי רלוונטי, למצוא את החיבור בין הכתוב לבין<BR>
הנלמד ממנו. לגופו של עניין,<BR>
סיפורי האבות נכתבו בעיקר כדי ללמוד מהם דרכי-מוסר,<BR>
ואף שהסיטואציה ההיסטורית שלהם<BR>
היתה שונה במקצת, הרי הדגמים של חסד, צדק ואמת שהם<BR>
מציבים אינם תלויי הקשר<BR>
היסטורי. מלבד זאת, קריאה מדוקדקת של הרש"י הראשון<BR>
בבראשית מלמדת אותנו שאין לבני<BR>
אדם "קניין מוחלט" בארץ, כי לה' הארץ ומלואה,<BR>
ברצונו יתנה לנו וכו... מכל-מקום,<BR>
שירבו "בעלי מחלוקת" כמוך בישראל.<BR>
</DIV>
<DIV ALIGN=right>

<hR>

<H4>ה"חרב", המחריבה עולם דורשת הרחקה ופיזור</H4>
</DIV>
<DIV ALIGN=right>
" כלי חמס מכרותיהם" )בראשית מט ה(. לשון יונית הוא<BR>
חרבותיהם .אמר יעקב:<BR>
אם יושבין שני שבטים הללו כאחת, מחריבין את כל<BR>
העולם אלא הריני מפזרן :"אחלקם<BR>
ביעקב ואפיצם בישראל " )שם שם ז(.)מדרש אגדת בראשית<BR>
פרק פג(<BR>

<hR>

<BR>
<FONT COLOR="#000080" SIZE="3">"ארץ ישראל היא מקור החיים, אך הצדיק מצליח ל"חיות<BR>
בכל מקום</FONT><BR>
<BR>
"ויחי יעקב": דהנה ידוע שעיקר החיות של כללות ישראל<BR>
אינו אלא בארץ הקדושה-<BR>
השם יתברך יקבץ נדחינו מהרה למקום חיותנו. אך<BR>
הצדיק, הדבק בהבורא יתברך שמו<BR>
ובשמו הגדול, יש לו חיות אף בכל מקום שהוא, וזהו<BR>
"ויחי יעקב בארץ מצרים שבע<BR>
עשרה שנה" )בראשית מ" ז, כ"ח( פירוש; יעקב היה לו<BR>
חיות אף בארץ מצרים על ידי שם<BR>
הוי"ה ברוך הוא וברוך שמו . זהו "שמחה לאיש במענה<BR>
פיו" כי מענה הוא לשון מעון<BR>
ודירה, דהיינו הצדיק על ידי עסקו בתורה ותפילותיו<BR>
הזכים והצלולים בדביקות<BR>
גדול שיש לו יש לו חיות ונמצא פיו הוא דירתו בכל<BR>
מקום שהוא וזה שמחה לו ואשרי לו<BR>
לחלקו לאיש הצדיק.<BR>
</DIV>
<DIV ALIGN=right>
<BR>
<FONT SIZE="-1">מתוך נועם אלימלך, ליקוטי שושנה לרבי אלימלך)<BR>
מליז'נסק(.</FONT><BR>
</DIV>















<P ALIGN="center">

</P>

</body></html>

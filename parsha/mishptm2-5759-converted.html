<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Mishpatim</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  משפטים </FONT><BR>
<FONT SIZE=+2 color="Navy">פרשת שקלים</FONT><BR>
<FONT SIZE="3" COLOR="navy">גליון מס' 69 תשנ"ט</FONT>

 </p>


<h4 ALIGN="right">
'ואלה  המשפטים':                              </h4>
<P ALIGN="right">
  אמר  רבי  אליעזר: מניין לדיין שלא יפסע על   <BR>
ראשי עם קודש? שנאמר 'לא תעלה  במעלות'  וסמיך  <BR>
ליה )כתוב מיד אחריו(  'ואלה  המשפטים  אשר תשים'</P>

<h3 ALIGN="right">
החכמה והלימוד אינם ערובה למוסריות.            </h3>
<P ALIGN="right">
'ואלה המשפטים' דוד אמר: )תהלים יט( 'יראת ה'   <BR>
טהורה,  עומדת  לעד'  מהו?  כך אתה מוצא אדם שונה<BR>
מדרש,  הלכות  ואגדות,  ואם  אין  בו יראת חטא, <BR>
אין בידו  כלום.  משל  לאדם  שאמר  לחבירו:  יש <BR>
לי אלף מדות של תבואה, יש לי אלף מדות של שמן   <BR>
ואלף של  ין, אמר לו: חבירו יש לך אפותיקאות ליתן<BR>
אותן בהם? אם יש  לך  כן,  הכל שלך, ואם לאו, אין<BR>
בידך כלום. כך אדם שונה  הכל,  אמרו  לו: אם יש <BR>
לך יראת חטא, הכל שלך, שנאמר  )ישעיה  לג( 'והיה <BR>
אמונת עתיך וגו' יראת ה' היא  אוצרו',  לכך נאמר<BR>
'יראת ה' טהורה' והנביא צווח: )שם א( 'ציון במשפט<BR>
תפדה ושביה בצדקה'. )שמות רבה  פרשה ל(         </P>


<P ALIGN="right"><HR WIDTH="95%" ALIGN=CENTER>
</P>

<h2 ALIGN="right">
זכויות האחר                                   </h2>
<h3 ALIGN="right">
אפרים חמיאל                                   </h3>

<P ALIGN="right">
מדוע בחרה התורה להתחיל את הקודקס המשפטי היהודי<BR>
הראשון שנמסר לעם ישראל לאחר מתן תורה והמרוכז  <BR>
בפרשת משפטים, בדיני עבד עברי? שאלה זו העסיקה את<BR>
פרשני המקרא לדורותיהם, שכן דין זה אינו נראה   <BR>
מרכזי בדיני ישראל. רמב"ן קובע כי יש במצוה זו  <BR>
זכר ליציאת מצרים- היציאה מעבדות, וזכר למעשה   <BR>
בראשית - השנה השביעית ושנת היובל, בהן נפסקת   <BR>
העבדות, מזכירות את היום השביעי, יום המנוחה    <BR>
מעבודה. . ראב"ע קובע כי "אין לאדם בעולם יותר  <BR>
קשה עליו מהיותו ברשות אדם כמוהו, על כן החל משפט<BR>
העבד". חזקוני - "לפי שפדאם מהיותם עבדים וצוה  <BR>
להם שלא לשעבד איש באחיו בפרך ולדורות, אלא  שש <BR>
שנים".                                        </P>
<P ALIGN="right">
פרשני המאה ה19-, הרב שמשון רפאל הירש ושמואל   <BR>
דוד לוצאטו, ראו את הדברים דרך המשקפיים של     <BR>
התקופה. הרומנטיקה היתה בשיאה, הפילוסופיה ראתה <BR>
בשטח המוסרי את השדה העיקרי שבו התבונה האנושית <BR>
יכולה להכיר ולשפר. המאבק בין הדתות            <BR>
המונותיאיסטיות התמקד בשאלה מה אופייה המוסרי  של<BR>
הדת הנחקרת ומה אופי הנורמות שלה, והמאבק בין   <BR>
הפילוסופיה לדת היה בשאלה האם התבונה זקוקה לדת <BR>
לצורך חקיקה מוסרית. במישור החברתי, נאבקו      <BR>
היהודים על אמנציפציה.                         </P>
<P ALIGN="right">
שד"ל קבע כי מטרתה העיקרית של התורה היא לחזק את<BR>
רגש החמלה הטבעי באדם, לפתח אותו וליצבו על בסיס<BR>
שכר ועונש - גמול - מן השמים על המעשה המוסרי.  <BR>
על-פי עקרון זה, קובע שד"ל  גם אצלנו, כי המדובר<BR>
בעבד ישראלי )על פי רש"י וראב"ע( וכי "התורה אשר<BR>
דרכיה דרכי נועם ורחמים פתחה משפטיה במשפט העבד <BR>
והאמה אשר בימי קדם היו נחשבים כבהמה, ולא היה  <BR>
השופט דן דינם ורב ריבם נגד אדוניהם" )פרק כ"א, <BR>
פסוק ג'(. על העקרון שלו כותב שד"ל בפרשתנו: "כי<BR>
גרים הייתם בארץ מצרים "  &hellip; התורה עשתה סמוכין  <BR>
]ביסוסים[ למצוותיה שני דברים : הגמול האלהי )שכר<BR>
ועונש( והרגשת הרחמים אשר היא טבעית באדם, אלא  <BR>
שההרגל יכול להוסיף כוחה או להמעיטה&hellip; והנה התורה<BR>
מצד אחד סומכת מצוותיה על ההרגשה הזאת ומצד אחר <BR>
עשתה להרגשה זו סמוכין  כדי להוסיף כוחה ולשמרה <BR>
שלא תתמעט&hellip;" )פרק כ"ב, פסוק כ'(.               </P>
<P ALIGN="right">
הרב הירש קובע: "רצתה התורה להחדיר בנו את      <BR>
עקרונות הצדק והאנושיות שעל פיהם היא מצווה עלינו<BR>
לשמור על זכויות האדם, והיא פותחת בפשיעה תחילה <BR>
דהיינו באדם הפושע בשליחת יד אל קנין חברו ]הנמכר<BR>
בגנבתו[" )פרק כ"א, פסוק ב'(. אחר כך ממשיכה    <BR>
התורה אל המוכר ב??תו מעוני לאמה והירש אומר:   <BR>
"הפשע והעוני -בנוהג שבעולם, אלה הם שני הגורמים<BR>
שבכוחם להשפיל את כבוד האדם עד דכא. את הפושע ואת<BR>
בת  הקבצן העמידה התורה בראש המשפט האישי, ובהם <BR>
הראתה לדעת מה נחשב בעיניה כבוד האדם, וכיצד היא<BR>
דורשת לשמור על כבוד האדם עד לרבדים הנמוכים    <BR>
ביותר שבחברה" )פרק כ"א, פסוק י"א(.            </P>
<P ALIGN="right">
האם ההתייחסות של שד"ל והירש היא רק לכבוד האדם <BR>
בעם ישראל או שיש כאן גישה אוניברסלית?         </P>
<P ALIGN="right">
שד"ל עונה על שאלה זו בפרשת בא פרק י"ב, פסוק   <BR>
מ"ד, העוסק בעבד כנעני -"וכל עבד איש מקנת כסף  <BR>
ומלתה אתו אז יאכל בו" )על סמך דברי ר' עקיבא או<BR>
ר' יהושע במכילתא "אז יאכל בו - רבו, מגיד שמילת<BR>
עבדיו מעכבתו מלאכול בפסח"( -"קמו חכמי ישראל   <BR>
וגזרו כי מי שלא ימול את עבדיו לא יוכל לאכול   <BR>
בקרבן פסח, וכונתם לפי דעתי היתה כי מי שאינו   <BR>
מחשב העבדים כבני אדם אינו ראוי להיות נחשב בין <BR>
חוגגי חג החרות". גזרה זו באה לדעת שד"ל לצורך  <BR>
הזמן בסוף בית שני כשנתקלקלו המידות ולמדו דרכי <BR>
גויים רומאים שהיו אכזריים לעבדיהם "והיו בישראל<BR>
אדונים שלא היו רוצים למול את עבדיהם כדי שלא   <BR>
יחשבו עצמם כישראל וכבני אדם".                 </P>
<P ALIGN="right">
והירש במקום: "הנסיונות המעציבים של ימינו אנו  <BR>
]המאבק על העבדים בארצות הברית ומרד הכושים     <BR>
בג'מיקה בשנת 1865[ מוכיחים, מה אומלל ומופקר הוא<BR>
עבד, בין שנשללו זכויותיו על ידי משפט העמים    <BR>
המקובל, בין שזכה לשוויון זכויות, אבל עדיין    <BR>
מכירים אותו בכל מקום כעבד או כמי שהיה עבד. בית<BR>
היהודי היה לו למקלט. שם הגן עליו החק מפני     <BR>
התעללות: ואם רצה - ואין למעט בחשיבותו של דבר  <BR>
זה, הצטרף )לפי יבמות מ"ח,  ע"ב( אל ברית ה' עם <BR>
ישראל, יחד עם אדוניו&hellip; עבד כי יהיה קנוי לאיש   <BR>
כרכושו, עליך, האומה, יוטל לעשותו לאחד משלך על <BR>
ידי מילה: תחילה יהיה נימול עבורך, ורק אז יורשה<BR>
אדוניו להשתתף בקרבן הפסח". ואם עבד כנעני כך,  <BR>
נכרי אדם בעל זכויות חפשי - על אחת כמה וכמה.   </P>
<P ALIGN="right">
ומוסיף על כך הירש בפרשתנו על הפסוק 'וגר לא    <BR>
תלחץ', "הפסוק שלנו חוזר ומעמיד בראש החקיקה את <BR>
עקרון השוויון והחסד, ובמבחן העקרון הזה יעמוד  <BR>
בייחוד יחסה של המדינה היהודית אל הזרים: הללו  <BR>
יהנו מכל הזכויות שהחוק מעניק לאזרח, ומיחס של  <BR>
אהבה וחסד, וזה לעולם קנה מידה מהימן לרמת      <BR>
האנושיות וכיבוד החוק שבמדינה".                </P>
<P ALIGN="right">
   &ndash; במקביל מזהיר הירש בפרשתנו מפני עובדי ע"ז <BR>
"כי יהיה לך למוקש )כ"ג, ל"ג( - הישארותם בארץ, <BR>
בלא שיפרשו מעבודה זרה, תהיה לך לפח ולמוקש&hellip; הם <BR>
יגרפו אותך אל הבלי השקר  שלהם". גם שד"ל אינו  <BR>
מוכן לעבור את גבולות האוניברסליזם הסביר ועל   <BR>
הפסוק "אלהים לא תקלל", הוא מביא את פירושם של  <BR>
פילון ופלאביוס &ndash; אלהי העמים לא תקלל, וקובע כי <BR>
אין זה אלא להחניף לאומות.                     </P>
<P ALIGN="right">
חזרה לשאלתנו בעקבות הפרשנים הראשונים          <BR>
והאחרונים, אפשר לומר כי נושא העבדות הוא נושא  <BR>
מרכזי בתורה החל מסיפור יוסף. התורה מנסה ללמד  <BR>
אותנו דרך סיפור זה כי היא מתנגדת לעבדות אדם   <BR>
באדם ומכירת אדם או שבייתו. חטא האחים היה חיקוי<BR>
לתרבות מצרים &ndash; "והיינו עבדים לפרעה". יוסף אינו<BR>
יכול לסמוך על אדוניו המצרי ומשפחתו או על שר   <BR>
המשקים. עם ישראל אינו יכול לסמוך על מלכי מצרים<BR>
שישאירוהו בארץ גושן מאחר ואין הם מאמינים באלהי<BR>
ישראל ומוסרו. יוסף, "העבד העברי" מנחיל לאחיו את<BR>
הרעיון כי בקשתם "היינו לך לעבדים" אינה יכולה  <BR>
להתקבל כי "התחת אלהים אני"; בן אדם הוא עבדו של<BR>
האלהים בלבד. מסר זה מנסה משה להעביר לפרעה     <BR>
ולמצרים -"שלח את עמי ויעבדוני" - בראש פרשתנו, <BR>
גובש העקרון בקודקס משפטי על "עבד עברי" והוא   <BR>
כאמור עקרון  אוניברסלי - כלל אנושי.           </P>


<P ALIGN="right">
<FONT SIZE="-1">     אפרים חמיאל, חבר הנהלת "נתיבות שלום", הוא<BR>
דוקטורנט בחוג למחשבת ישראל באוניברסיטה העברית <BR>
בירושלים .                                    </FONT></P>

<P ALIGN="right"><HR WIDTH="95%" ALIGN=CENTER>
</P>

<P ALIGN="right">
דברי תורה אלו נכתבים לכבוד ר' יוחנן בן ברוך   <BR>
ופסייה רייזל לורווין ז"ל שבאורח חייו שאף תמיד <BR>
לאחד את המוסר האנושי והמוסר האלוהי הרוחני. נלקח<BR>
מאתנו בטרם עת  בשיטפון בנחל דרגות, ביום ראשון <BR>
ז' בשבט.                                      </P>
<P ALIGN="right">
בשני מוקדים בתורה מועברים אלינו עיקרי המוסר:  <BR>
בפרשת משפטים ובפרשת קדושים. ידוע לנו סיווג    <BR>
המצוות של ר' סעדיה גאון לקטגוריות של חוקים,   <BR>
עדות ומשפטים, ושהמשפטים הם שכליים - וכמו שאמרו<BR>
חז"ל: אלמלא דיברה תורה, היינו למדים מדות טובות<BR>
מדוגמתם בעולם הטבע. אמנם, בעולמנו המודרני,    <BR>
המכחיש בקלות ראש את המוסר הטבעי, יש צורך להתחבר<BR>
אל 'השכל המשפטי' שבתורה כדי להחזיר לנו את     <BR>
המוסריות הטבעית של המשפט השכלי. אבל התורה מודיע<BR>
לנו שהמוסר הטבעי אינו מספיק. ואפילו בפרשת     <BR>
משפטים אומרת לנו התורה "ואנשי קודש תהיון לי". <BR>
הצו לקדושה הוא צו לקראת פיתוח החוש שבאדם      <BR>
להידמות לבוראו. וכן, לא מפתיע שאחד הספרים     <BR>
האהובים על ר' יוחנן ז"ל הוא ספר 'תומר דבורה'  <BR>
מהרב משה קורדובירו, המבוסס על הדגמת המוסר     <BR>
האלוהי בחיי האדם כפי שהוא נובע  מי"ג מדות     <BR>
הרחמים ומעשרת הספירות.                        </P>

<P ALIGN="right">
אחד הדברים שהטריד את ר' יוחנן ז"ל הוא המצב  של<BR>
אי-שוויון בין ערבים ליהודים בארצנו הקדושה.    <BR>
ואכן, ביחס לגר תושב יכולים אנו לראות איך הקדושה<BR>
מוסיפה רובד חשוב שאיננה בהחלט משתמע מ'המשפט   <BR>
השכלי'. בפרשתנו  נאמר: "וגר לא תלחץ ואתם ידעתם<BR>
את נפש הגר כי גרים הייתם בארץ מצרים" לאומת זאת<BR>
באותו נושא נאמר בפרשת קדושים: "וכי יגור אתך גר<BR>
בארצכם לא תונו אותו, כאזרח מכם יהיה ... ואהבת <BR>
לו כמוך, כי גרים הייתם בארץ מצרים, אני ה'     <BR>
אלוהיכם". בפרשת משפטים נדרש מאתנו לא להתייחס  <BR>
לזר שגר בקרבינו בצורה מלחיצה, מדכאת, מכיוון שיש<BR>
לנו נסיון כואב מהתייחסות כזו, אבל פרשת קדושים <BR>
דורש מאתנו יותר &ndash; 'כאזרח מכם יהיה ... ואהבת לו<BR>
כמוך'  - ועל אף שהסיבה היא אותה סיבה בשני     <BR>
המקורות, הכח להזדהות מומחשת כי "אני ה' ..." וגם<BR>
ראוי לציין שלפי כמה מפרשים מצוות 'ואהבת לרעך  <BR>
כמוך' תקף גם לגבי לא-יהודים ]ראה 'הכתב והקבלה'<BR>
על הפסוק[.                                    </P>

<P ALIGN="right">
חברינו ר' יוחנן לורווין ז"ל חי את חייו ועשה   <BR>
לילות כימים  למען אהבת בני אדם ולמען הצדק     <BR>
החברתי. לדעתי, נאמר עליו הפסוק "ויש נספה בלא  <BR>
משפט" שבעלי המוסר מבינים ממנו שבזמן שחסר משפט <BR>
צדק בעולם, אז קיימת התופעה שגם צדיק נספה בלא  <BR>
משפט, ולכן אנו מתפללים בימים הקשים האלו, כשיש <BR>
פילוג כה גדול בעמינו וכשבכל יום אנו עדים לעינוי<BR>
הדין ולאפליה עדתית ולאומנית, שיתגבר כח הקדושה <BR>
בעולם ושיתגדל כבוד שמים בעולם כדי שיחסי אדם   <BR>
וחברו יהיו על בסיס רוחני ועל בסיס שוויוני ברוח<BR>
'חביב אדם - באשר הוא אדם - שנברא בצלם'.       </P>
<P ALIGN="right">
יהי זכרו ברוך                                 </P>
<P ALIGN="right">
מנחם קלוש </P>

<P ALIGN="justify"><HR WIDTH="95%" ALIGN=CENTER>
</P>

<h3 ALIGN="right">
מהנעשה בתנועה:                                </h3>
<P ALIGN="right">
ברכותינו לחברנו פרופ' מישל רבל ממכון ויצמן    <BR>
ברחובות על זכייתו בפרס ישראל לרפואה תשנ"ט.    </P>
<P ALIGN="right">
שבת- העיון לסטודנטים תתקיים אי"ה בשבת פ' תרומה<BR>
                                     (20.2.99)</P>
<P ALIGN="right">
בדבר פרטים והרשמה, נא לפנות למשרד             </P>
<P ALIGN="right">
גליון זה הוקדש לזכרם של אברהם בן יעקב וגיזלה  <BR>
מרינגר ז"ל על-ידי רוזי והרי לנגבהיים.         </P>


<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת בהר - בחוקותי</FONT><BR>
<FONT SIZE=+4 color="Navy"> יום ירושלים</FONT><BR>
<FONT SIZE="3" COLOR="navy">גליון מס' 187 תשס"א</FONT><BR>

 </p>


<B><P ALIGN="RIGHT">
"וקראתם דרור בארץ לכל ישביה, יובל היא תהיה לכם ושבתם איש אל<BR>
אחזתו"</P>
<P ALIGN="RIGHT">
ועל  דרך  האמת:   "דרור"  מלשון  "דור הולך ודור בא" )קהלת  א<BR>
 ד(,  וכן "יובל" שישוב אל היובל אשר שם שרשיו, והיא תהיה לכם.<BR>
)רמב"ן ויקרא כה י-יא(</P>
</B><P ALIGN="RIGHT">
</P>
<h3 ALIGN="RIGHT">
שמיטה ויובל: מהו העיקר ?</h3>
<P ALIGN="RIGHT">
כל  מצוה  שנצטוו ישראל קודם כניסתן לארץ, נוהגת בין בארץ בין<BR>
בחוצה לארץ - לאחר כניסתן לארץ, אינה נוהגת  אלא  בארץ  חוץ  מן<BR>
השמטת כספים ושילוח עבדים  שאע"פ  שנצטוו  עליהם לאחר כניסתן<BR>
לארץ, נוהגת  בין  בארץ  בין  בחוצה לארץ השמטת כספים חובת <BR>
הגוף היא ...   שילוח  עבדים  חובת  הגוף  היא סלקא דעתך אמינא<BR>
)אולי הייתי אומר( הואיל וכתיב }ויקרא  כה{ "וקראתם  דרור בארץ"<BR>
 בארץ  - אין )כן(, בחוצה לארץ -  לא,  תלמוד  לומר "יובל היא"<BR>
- מכל מקום אם כן מה  תלמוד  לומר  "בארץ"?  בזמן  שהדרור  נוהג<BR>
בארץ, נוהג  בחוצה  לארץ  אין  דרור  נוהג בארץ, אינו נוהג<BR>
בחוצה  לארץ. )בבלי קידושין לח, ע"ב(</P>
<P ALIGN="RIGHT">
"יובל  היא":  אף על פי שלא השמיטו, אף על פי שלא תקעו בשופר. <BR>
 או  יכול אף על פי שלא שילחו עבדים? תלמוד לומר "היא", דברי <BR>
ר' יודה.</P>
<P ALIGN="RIGHT">
 ר' יוסה אומר: יובל - אף על פי שלא השמיטו, אף על פי שלא<BR>
שילחו עבדים.  או יכול אף על פי שלא תקעו בשופר?  תלמוד לומר<BR>
"היא"...  )ירושלמי ראש השנה פרק ג, הלכה ה( </P>
<P ALIGN="RIGHT"><HR>
</P>

<h2 ALIGN="RIGHT">
שכר ועונש </h2>
<h3 ALIGN="RIGHT">
אברהם פרנק</h3>
<P ALIGN="RIGHT">
התוכחה בפרשת בחוקותי )פרק כ"ו( בנויה משני חלקים; החלק הראשון<BR>
פותח במילים: "אם בחוקותי תלכו ואת מצוותי תשמרו ועשיתם אותם".<BR>
החלק השני פותח במילים: "ואם לא תשמעו לי ולא תעשו את כל המצוות<BR>
האלה"</P>
<P ALIGN="RIGHT">
בחלק הראשון מובטח שכר לעם ישראל השומר את דבר ה' ומקיים<BR>
מצוותיו ובחלק השני מפורט העונש לעם ישראל, אם חלילה לא ישמור<BR>
את מצוות התורה.</P>
<P ALIGN="RIGHT">
השכר כולל שפע כלכלי, ניצחון על האויבים, פריון האדמה והאדם -<BR>
והעיקר שלום.</P>
<P ALIGN="RIGHT">
"ונתתי שלום בארץ" - ורש"י מפרש: "  שמא  תאמרו  הרי מאכל הרי<BR>
משתה, אם  אין  שלום  אין  כלום  תלמוד לומר:  אחר כל זאת<BR>
'ונתתי שלום  בארץ' - מכאן שהשלום שקול כנגד הכל וכן הוא אומר:<BR>
)ישעיה מה( 'עושה שלום ובורא את הכל'. כל אלה יביאו להשתרשות<BR>
העם בארצו - "וישבתם לבטח בארצכם", ואילו העונש הוא בדיוק ההפך<BR>
מן השכר ושיא חומרתו - עקירת עם ישראל מעל אדמתו, שילוחו לגולה<BR>
ושממון הארץ - "והשימותי אני את את הארץ ושממו עליה אויביכם,<BR>
היושבים בה." "ואתכם אזרה בגוים".</P>
<P ALIGN="RIGHT">
התוכחה בפרק כ"ו נאמרה מפי הקב"ה, ואילו התוכחה השניה בפרשת כי<BR>
תבוא, נאמרה מפי משה. קריאת התוכחה הטילה אימה על הציבור ולכן<BR>
קוראים אותה בקול נמוך. תורת הגמול , כלומר האמונה שאלוקים משלם<BR>
שכר טוב עבור קיום מצוותיו ומעניש את האדם על חטאיו, היא מעיקרי<BR>
אמונתנו.</P>
<P ALIGN="RIGHT">
האמונה בא-ל אחד קובעת שגורלו של היחיד והכלל תלויים ברצונו של<BR>
א-ל כל יכול, כאשר האושר הוא השכר על המעשים הטובים, והרע הוא<BR>
העונש על המעשים הרעים, המנוגדים לרצון האלוקים.</P>
<P ALIGN="RIGHT">
חובת החברה היא לבער את הרעה ועושי הרעה מקרבה, כפי שנאמר "<BR>
הוכח תוכיח" - ובערת הרע מקרבך" ואם החברה לא מענישה את היחיד<BR>
העושה את הרע, מעניש האלוקים את העם כולו על מעשיו הרעים של<BR>
היחיד.</P>

<P ALIGN="RIGHT">
<B>שכר ועונש במקרא</B></P>
<P ALIGN="RIGHT">
במקומות רבים מודגש הקשר הישיר בין האדם לא-ל, במונחים של ברית<BR>
: כבר אצל אברהם אנו קוראים:</P>
<P ALIGN="RIGHT">
" כי ידעתיו למען אשר יצוה את בניו ואת ביתו אחריו ושמרו דרך<BR>
ה' לעשות צדקה ומשפט - למען הביא ה' על אברהם את אשר דיבר<BR>
עליו". )בראשית י"ח(</P>
<P ALIGN="RIGHT">
בישעיהו פרק ג' אנו מוצאים ביטוי מפורש לקשר בין מעשי האדם<BR>
לגמול ולעונש:</P>
<P ALIGN="RIGHT">
"אמרו צדיק כי טוב, כי פרי מעלליהם יאכלו, אוי לרשע רע, כי<BR>
גמול ידיו יעשה לו"</P>

<P ALIGN="RIGHT">
<B>הבחירה החופשית</B></P>
<P ALIGN="RIGHT">
מפני שהאדם חופשי לבחור בין טוב לרע, הוא גם אחראי למעשיו.<BR>
עיקרון הבחירה החופשית נמצא גם הוא כבר במקרא:</P>
<P ALIGN="RIGHT">
"ראה אנוכי נותן לפניכם היום ברכה וקללה - את הברכה אשר<BR>
תשמעו... והקללה אם לא תשמעו"</P>
<P ALIGN="RIGHT">
אין בתורה מושג של אושר כמתנת חינם מאת האלוקים, בחסד, אלא ה'<BR>
גומל טוב בגלל מעשיו הטובים של האדם, כחלק מהברית: "עקב אשר שמע<BR>
אברהם בקולי, וישמור משמשרתי, מצותי, חוקותי, ותור?תי" )בראשית<BR>
כ"ו(</P>
<P ALIGN="RIGHT">
לצד הגמול על מעשיו של האדם עצמו, אנו גם מוצאים חיים טובים<BR>
וברכה בזכות אבות, למשל:</P>
<P ALIGN="RIGHT">
"וירא   אליו   ה'   בלילה  ההוא  ויאמר  אנכי  אלקי אברהם  <BR>
אביך   אל   תירא  כי  אתך  אנכי  וברכתיך והרביתי את זרעך<BR>
בעבור אברהם עבדי." )בראשית כו, כה(</P>
<P ALIGN="RIGHT">
כמו-כן, נאמר בקשר לחלוקת מלכות בית דוד:</P>
<P ALIGN="RIGHT">
"ולא  אקח  את כל הממלכה מידו כי נשיא אשתנו כל ימי  חייו למען<BR>
דוד עבדי אשר בחרתי אתו אשר שמר מצותי וחקותי." )מלכים א : יא,<BR>
לד(</P>
<P ALIGN="RIGHT">
אמנם, גם לצד העונש יש מקורות מהם משתמע שהחשבון איננו אישי<BR>
גרידא</P>
<P ALIGN="RIGHT">
"לא  תשתחוה  להם  ולא תעבדם כי אנכי ה' אלקיך אל  קנא  פקד <BR>
עון  אבת  על  בנים  על  שלשים  ועל רבעים לשנאי. " )שמות כ ,<BR>
ה(</P>
<P ALIGN="RIGHT">
אך חז"ל פירשו פסוק זה, הסותר לכאורה פסוקים אחרים המנוגדים<BR>
לו: </P>
<P ALIGN="RIGHT">
"פוקד עון אבות על בנים" - כשאוחזין מעשה אבותם בידיהם אך "לא<BR>
יומתו אבות על בנים" - כשאין אוחזין מעשה אבותם בידם.</P>
<P ALIGN="RIGHT">
הנביא ירמיהו )לא, כח-כט( לעומת זאת מבטיח: " בימים  ההם  לא <BR>
יאמרו  עוד  אבות אכלו בסר ושני בנים תקהינה. כי   אם  איש <BR>
בעונו  ימות  כל  האדם  האכל  הבסר תקהינה שניו."</P>
<P ALIGN="RIGHT">
גם פרק יח בספר יחזקאל עוסק בשאלה קשה זו. בפרק זה נאמר שהבן<BR>
אינו חייב על חטאי אביו וכל אדם, אם ירצה בכך, יוכל למנוע את<BR>
הר?שע ולהציל עצמו מהעונש. הוא מטיף לעיקרון של חופש הפרט , וזו<BR>
לשון הנביא:</P>
<P ALIGN="RIGHT">
"והרשע כי ישוב מכל חטאתו אשר עשה ושמר את כל חקותי ועשה משפט<BR>
וצדקה חיה יחיה לא ימות. כל  פשעיו אשר עשה לא יזכרו לו בצדקתו<BR>
אשר עשה יחיה. " )יחזקאל יח, כא-כב(</P>
<P ALIGN="RIGHT">
גם חז"ל )בבלי מכות כד( הרגישו במתח הקיים בין הכתוב שמות כ'<BR>
לדברי יחזקאל, וכך לשונם:</P>
<P ALIGN="RIGHT">
"משה אמר: פוקד עון אבות על בנים - בא יחזקאל ובטלו, שנאמר:<BR>
"הנפש החוטאת היא תמות".</P>
<P ALIGN="RIGHT">
אמנם, המציאות היומיומית הן בתקופת המקרא, הן בתקופת חז"ל<BR>
ובימינו אנו, מפגישה אותנו לעתים עם תופעות שהן בבחינת "צדיק<BR>
ורע לו, רשע וטוב לו".</P>
<P ALIGN="RIGHT">
כבר בספר תהילים, אנו מוצאים התמודדות מסוימת עם מורכבות זו: </P>
<P ALIGN="RIGHT">
מחד גיסא: " עד מתי רשעים ה', עד מתי רשעים יעלוזו" ומאידך<BR>
גיסא "זרועות רשעים תשברנה, וסומך צדיקים ה'" </P>
<P ALIGN="RIGHT">
ספר תהילים מניח שסוף עונשם של הרשעים לבוא מאת ה'.</P>
<P ALIGN="RIGHT">
ספר איוב כולו מהווה מתמודד עם שאלה קשה ומורכבת זו:</P>
<P ALIGN="RIGHT">
"אחת היא - על כן אמרתי: תם ורשע הוא יכלה" )ט, כב(, וכמו-כן:<BR>
"ארץ נתנה ביד רשע" )ט, כד(.</P>
<P ALIGN="RIGHT">
תשובתו הקלאסית של איוב היא: "גדול ה' ורב כח, ונסתרים מבינת<BR>
אדם, נאום ה' צבאות" - ולדעתי, תשובה זו האומרת שאיננו מבינים<BR>
את דרכי ה' היא התשובה היחידה האפשרית למקשים על מותם של שישה<BR>
מיליון יהודים בשואה.</P>
<P ALIGN="RIGHT">
גם בספר קוהלת קיימות סתירות רבות - ומכאן  התלבטות חז"ל לגבי<BR>
הכללתו בכתבי הקודש - בנוגע לסוגיה זו:</P>
<P ALIGN="RIGHT">
מחד גיסא: "הכל כאשר לכל, מקרה אחד לצדיק, לרשע, לטוב, לטהור<BR>
ולטמא, לזובח ולאשר אינו זובח")ט, ב( - כאילו אין קשר בין מעשיו<BR>
של האדם לבין גורלו, אך מאידך גיסא, אומר קוהלת שהחוטא יקבל את<BR>
עונשו והצדיק יבוא על שכרו "כי גם יודע אני אשר יהיה טוב ליראי<BR>
אלוקים אשר יראו מלפניו וטוב לא יהיה לרשע ולא יאריך ימים כצ?ל-<BR>
אשר איננו ירא מלפני אלוקים" וכמו-כן "שמח בחור בילדותך...ודע<BR>
כי על כל אלה יביאך אלוקים במשפט".</P>
<P ALIGN="RIGHT">
הרמב"ם )הלכות תשובה, פרק שמיני( קובע על סמך מקורות תלמודיים<BR>
כי: "הטובה  הצפונה לצדיקים היא - חיי העולם הבא...צדיקים<BR>
יושבים ועטרותיהם בראשיהם ונהנים מזיו השכינה". </P>
<P ALIGN="RIGHT">
אבן עזרא מסביר את העובדה שהתורה אינה מבטיחה במפורש את חיי<BR>
עולם הבא כשכר לצדיקים, בכך שהתורה מדברת בלשון המובנת לכל אדם,<BR>
וכך לשונו )דברים לב, לט(:</P>
<P ALIGN="RIGHT">
" ולפי  דעתי  שהתורה  נתנה  לכל  לא לאחד לבדו  ודבר  העולם<BR>
הבא  לא  יבינו  אחד  מני אלף כי עמוק הוא" </P>
<P ALIGN="RIGHT">
הרמב"ם מאיר עינינו בדבריו בהלכות תשובה )ט, א(:</P>
<P ALIGN="RIGHT">
"מאחר  שנודע  שמתן שכרן של מצות והטובה שנזכה לה  אם שמרנו<BR>
דרך ה' הכתוב בתורה היא חיי העולם הבא  שנאמר  'למען  ייטב  לך<BR>
והארכת ימים' והנקמה שנוקמים מן הרשעים שעזבו ארחות הצדק<BR>
הכתובות בתורה  היא  הכרת שנאמר 'הכרת תכרת הנפש ההיא עונה  <BR>
בה',  מהו  זה  שכתוב  בכל  התורה  כולה  אם תשמעו - יגיע לכם<BR>
כך ואם לא תשמעו - יקרה אתכם כך וכל   אותן   הדברים  בעולם <BR>
הזה,  כגון  שובע  ורעב ומלחמה   ושלום   ... ושאר כל דברי<BR>
הברית?</P>
<P ALIGN="RIGHT">
כל  אותן הדברים אמת היו ויהיו ובזמן שאנו עושים כל  מצות<BR>
התורה, יגיעו אלינו טובות העולם הזה כולן ובזמן  שאנו  עוברין <BR>
עליהן,  תקראנה  אותנו הרעות הכתובות  ואף על פי כן,  אין  אותן<BR>
 הטובות הם סוף מתן שכרן  של  מצות  ולא  אותן  הרעות הם סוף<BR>
הנקמה שנוקמין מעובר על כל המצות, אלא כך הוא הכרע כל הדברים <BR>
הקב"ה  נתן לנו תורה זו עץ חיים היא  וכל  העושה  כל  הכתוב  בה<BR>
ויודעו דעה גמורה נכונה  זוכה  בה  לחיי  העולם הבא ...<BR>
והבטיחנו בתורה שאם נעשה אותה  בשמחה  ובטובת  נפש ונהגה בחכמתה<BR>
תמיד, שיסיר  ממנו  כל הדברים המונעים אותנו מלעשותה כגון  חולי<BR>
 ומלחמה  ורעב וכיוצא בהן וישפיע לנו כל הטובות  המחזיקות  את <BR>
ידינו  לעשות  התורה כגון שובע  ושלום  וכו'."</P>
<P ALIGN="RIGHT">
כלומר, השכר החומרי המוזכר בתורה איננו כל השכר המובטח, ובעצם<BR>
איננו עיקר השכר, אלא הוא מעין הסרת מכשולים וסיפוק התנאים<BR>
לקיום התורה. למרות חטאינו ורוע מעשינו מגלה הקב"ה מידת רחמים<BR>
כלפינו; מספר הברכות שמברך הקב"ה את ישראל גדול כמעט פי שלושה<BR>
ממספר הקללות.</P>
<P ALIGN="RIGHT">
את הפסוקית "וישבתם לבטח בארצכם", דרשו חז"ל: "בארצכם אתם<BR>
יושבים לבטח ואין אתם יושבים לבטח חוצה לה". כל עוד יושב עם<BR>
ישראל בגולה, הוא נתון למשיסה - משיתקבצו הגלויות בארץ ישראל,<BR>
עתיד העם לשבת פה בטח, חופשי מפחד אויב וצורר.</P>
<P ALIGN="RIGHT">
יהי רצון שכשם שברכה זו התחילה להתקיים, היא תקוים בנו במלואה,<BR>
בקרוב בימינו , כאמור בפרשתנו "ונתתי שלום בארץ".</P>
<P ALIGN="RIGHT">
<I><FONT SIZE="-1">אברהם פרנק הוא מוותיקי "עוז ושלום" ועזר בעבר לפרופ' יוסף<BR>
וולק בהוצאת ביטאון התנועה בשפה הגרמנית.</P>
</FONT></I>
<P ALIGN="RIGHT"><HR>
</P>
<h4 ALIGN="RIGHT">
שאלו שלום ירושלים ישליו אוהביך - יהי שלום בחילך שלוה<BR>
בארמנותיך</h4>
<P ALIGN="RIGHT">
<B><FONT SIZE="+1">על דעת המקום ועל דעת הזמן</FONT></B></P>
<P ALIGN="RIGHT">
אחת השאלות הרציניות ביותר בקביעת מסורות היא ההבחנה הנעשית<BR>
בין דבר שנקבע לדורות לבין דבר שנקבע לשעתו.</P>
<P ALIGN="RIGHT">
כבר בנושא קדושת הארץ, נעשתה הבחנה בין "קדושה ראשונה קידשה<BR>
לשעתה ולעתיד לבוא , וקדושה שניה, קידשה לשעתה ולא קידשה לעתיד<BR>
לבוא" )מגילה י, ע"א ובמקומות אחרים(.</P>
<P ALIGN="RIGHT">
כמו-כן, כשאסתר ביקשה )בבלי מגילה ז, ע"ב( "קבעוני לדורות",<BR>
נאמר לה "קנאה את מעוררת עלינו לבין האומות"</P>
<P ALIGN="RIGHT">
חג החנוכה נקבע ל"שנה האחרת" להלל ולהודאה )שבת כא, ע,ב(,<BR>
כלומר החג נקבע רק לאחר שהיה מרחק מהמאורעות, כדי לקבוע את<BR>
משמעות הנס לדורות.</P>
<P ALIGN="RIGHT">
לגבי הצומות, כותב הרמב"ם: </P>
<P ALIGN="RIGHT">
כל  הצומות האלו עתידים ליבטל לימות המשיח ולא עוד  אלא  שהם <BR>
עתידים  להיות  ימים  טובים  וימי ששון  ושמחה, שנאמר )זכריה<BR>
ח'( "כה אמר ה' צבאות צום   הרביעי   וצום   החמישי  וצום <BR>
השביעי  וצום העשירי יהיה לבית יהודה לששון ולשמחה ולמועדים<BR>
טובים והאמת והשלום אהבו."</P>
<P ALIGN="RIGHT">
ובהלכות מגילה וחנוכה )ב, יח(:</P>
<P ALIGN="RIGHT">
כל ספרי הנביאים וכל הכתובים עתידין ליבטל לימות המשיח, חוץ<BR>
ממגילת אסתר - הרי היא קיימת כחמשה חומשי  תורה  וכהלכות  של <BR>
תורה  שבעל פה, שאינן בטלין  לעולם, ואע"פ שכל זכרון הצרות<BR>
יבטל, שנאמר )ישעיהו ס"ה "כי נשכחו הצרות הראשונות וכי נסתרו<BR>
מעיני" -  ימי הפורים לא יבטלו שנאמר )אסתר ט'( "וימי הפורים <BR>
האלה  לא  יעברו  מתוך היהודים וזכרם לא יסוף מזרעם."</P>
<P ALIGN="RIGHT">
השאלה נוגעת ליחסי הגומלין בין המציאות בתוכה אנחנו חיים לבין<BR>
התגובה הדתית הראויה למציאות זו.</P>
<P ALIGN="RIGHT">
בעקבות ניצחון צבאי מזהיר במלחמת ששת הימים, זכתה מדינת ישראל<BR>
לעבור מתחושת איום על קיומה למצב של תחושת ביטחון וגם מקומות<BR>
בעלי משמעות דתית, לאומית, היסטורית ורגשית הפכו להיות נגישים<BR>
לנו. </P>
<P ALIGN="RIGHT">
רבים בציונות הדתית ראו בהתפתחות זו מעין המשך של אתחלתא<BR>
דגאולה, אחרים היו פחות משוכנעים שיש בידינו הכלים כדי להבין את<BR>
משמעותם של אירועים אלו.</P>
<P ALIGN="RIGHT">
איננו באים לפסוק הלכה במסגרת זו, אנו משאירים סוגיות הלכתיות<BR>
לפוסקי הלכה ויש גדולי תורה העוסקים בתחום חשוב זה, אך יש מקום<BR>
להרהר בכמה נקודות העשויות לפרנס את הדיון בסוגיה זו:</P>
<P ALIGN="RIGHT">
 - - יום העצמאות, על אף כל השאלות והתהיות, מקובל על רוב רובו<BR>
של עם ישראל כיום בו זכינו, בעזרת ה', להישג כביר, ואין כמעט מי<BR>
שמפקפק היום במעמדו של עם ישראל היום ובאפשרויות העומדות בפניו,<BR>
לעומת מעמדו לפני הקמתה של המדינה.</P>
<P ALIGN="RIGHT">
 - - יום ירושלים, על אף הניצחון הכביר במלחמה ו"איחוד<BR>
ירושלים", לא "התנחל בלבבות" אלא הפך להיות חג מ?גזרי, ונראה<BR>
שלא נגזים אם נאמר שחוגגי המימונה בעת הזאת מרובים מחוגגי יום<BR>
ירושלים בכל הארץ.</P>
<P ALIGN="RIGHT">
 - - המציאות העירונית בירושלים רחוקה מלהצביע על עיר מאוחדת;<BR>
האיבה והעוינות בתוכה הולכים וגדלים. "הר הבית" אינו "בידינו",<BR>
הגישה לכותל המערבי מאובטחת באמצעות כוחות ביטחון רבים, והעיר<BR>
המזרחית הוזנחה בכל המובנים האפשריים )הטענה שבתקופת השלטון<BR>
הירדני המצב היה עוד יותר גרוע איננה רלוונטית(.</P>
<P ALIGN="RIGHT">
לכן, כפי שקשה היום לומר בתשעה באב בתפילת נחם "העיר הבזויה<BR>
והחרבה, האבלה מבלי בניה...והשוממה מאין יושב" מבלי להרגיש<BR>
שאנו עושים את דברינו לפני המקום פלסתר, נראה שיש מקום לשקול<BR>
את התגובה הדתית הראויה ליום ירושלים ולאירועי מלחמת ששת הימים.<BR>
  ויהי רצון שבקרוב בימינו - ואף על פי שיום זה מתמהמה - נוכל<BR>
לראות בבנין שלם, בעיר "שחוברה לה יחדיו" - בעיר שעושה כל<BR>
ישראל וכל יושביה לחברים, עיר שיש בה חיבור בין ירושלים של<BR>
מעלה לירושלים של מטה.</P>
<P ALIGN="RIGHT">
<I><B><FONT SIZE="-1">פנחס לייזר - עורך</FONT></B></I></P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

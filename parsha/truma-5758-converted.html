<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Teruma</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת תרומה </FONT><BR>
<FONT SIZE="3" COLOR="navy">גליון מס' 19 תשנ"ח</FONT>

 </p>


<DIV ALIGN=right>
<H4>המשכן האמיתי צריך להבנות בתוך האדם</H4>
בלבבי משכן אבנה להדר כבודו ובמשכן מזבח אשים,<BR>
לקרני הודו ולנר תמיד אקח לי את אש העקדה, ולקרבן<BR>
אקריב לו את נפשי היחידה.<BR>

<FONT SIZE="-1">(מתוך ספר חרדים לחסידי אשכנז)</FONT><BR>
"ועשו לי מקדש, ושכנתי בתוכם". כשבני-אדם עושים<BR>
משכן לכבוד ה', הם מביאים את השכינה לשכון בתוכם.<BR>
העולם מקבל משמעות וערך, אם במסגרתו בני-אדם<BR>
עובדים את ה'. לא העולם כשלעצמו הוא משמעותי:<BR>
משמעותית היא עבודת ה' בעולם. ולכן תופסת פרשת<BR>
המשכן בתורה מקום גדול לאין-ערוך מאשר בריאת<BR>
העולם.<BR>
<FONT SIZE="-1">(מתוך הערות לפרשיות השבוע לישעיהו ליבוביץ' ז"ל)</FONT><BR>

<hR>

<H2>ועשו לי מקדש</H2>
<H3>חיים רובינשטיין</H3>

פרשת תרומה מלאה בהוראות טכניות, פירוט של שרטוטי<BR>
האדריכל לבניית המשכן. כך וכך אמות, כך וכך ציצים,<BR>
מספר הטבעות על כל צלע, רוחב השולחן וגובה הארון.<BR>
ירך, קנה, גביעים כפתורים ופרחים וכיוצא באילו.<BR>
בתוך אוסף הוראות היצרן, נמתח לו פסוק בעל אופי<BR>
אחר, שכאילו היד הכותבת, הכניסה משפט מסעיף שונה,<BR>
סעיף כוונת הדרג הפוקד. "ועשו לי מקדש ושכנתי<BR>
בתוכם" )כ"ה , ח'(<BR>
<BR>
ההיסטוריה התיאולוגית היהודית מגולמת בעיני בין<BR>
המילה, מקדש לבין המילה בתוכם. שלשת אלפי שנות<BR>
היסטוריה. עם ישראל יוצא מארץ אלפי המקדשים, מרובי<BR>
האלים, ופונה בדרכו לארץ אבותיו. המעבר מארץ גושן,<BR>
המלאה עצים, שדות ותעלות מים, מגדת נהר המים<BR>
השופע, אל תוך המדבר היבש והצחיח. היציאה ממקדשי<BR>
עמק המלכים, צ'וסר, חופו וחפרן, חאתשפסות, רעמסס<BR>
ותחותמס, נוא אמון ואלוהיה, אל הציה הריקה מכל<BR>
מעשה האדם, הנו השלב הראשון של ההיטהרות. מדחיסות,<BR>
למרחבים מלאי הוד. מממלכות אוזיריס, תור, סת ורע<BR>
אל מקום בו הריקנות הגדולה אינה יכולה להכיל יותר<BR>
מאל אחד, אינו נראה, אך נוכח. המרחב, הנוף<BR>
הבראשיתי, ללא סימני תרבות, העירום המקורי, אמיתות<BR>
הדברים. זהו הצעד הראשון בתהליך ההפשטה שעוברת<BR>
אמונת העם, מארץ הצלמים, מצבות המוות והאלים,<BR>
המקובעים בפיזיותם, בדרכו לאמונה המופשטת,<BR>
הפנימית, באל אחד, טרנסנדנטי, הנצחי ברוחו.<BR>
<BR>
בניגוד למקום ממנו יצאתם, תעשו מקדש, לא בעבורכם,<BR>
לא בעבור הביטוי הממשי, האנושי, הארצי, לא בעבור<BR>
מתן יכולת אחיזה פיזית באלוהות, אלא בעבורי,<BR>
"ושכנתי בתוכם". הניתוק מהארציות, השילוב של האל<BR>
בליבות האנשים, עובר כמה שלבים הכרחיים, שלבים של<BR>
גמילה ורכישה. ניתוק מהתרבות האזורית-עולמית<BR>
וכניסה לארץ חדשה, תרבות במישור אחר, מצב צבירה<BR>
חדש.<BR>
<BR>
כמה סמלי הדבר, שיאשיהו )משנה תורה לרמב"ם, הלכות<BR>
בית הבחירה, ד, א(, החרד לדבר ה', גנז את ארון<BR>
הברית, המוקד של בית המקדש, התוך של חדרי החדרים,<BR>
קודש הקודשים, והותיר את העם מתפלל אל הריק, החלל,<BR>
אל הישות. מתחבר לאין-המדברי הגדול, ליש הפנימי<BR>
המופשט.<BR>
<BR>
בשארית תקופת הבית הראשון, ובכל תקופת הבית השני,<BR>
נעשתה עבודת המקדש, בטהרה, מול הפנימיות המופגנת.<BR>
הכהן הגדול עדיין הזה ביום הכיפורים, אל מול מקום<BR>
הארון, על האבן, שעליה מושתת העולם, סלע גולמי,<BR>
טבעי, כמו מדברי, ללא מעשה אדם, ללא כפורת, ללא<BR>
דמות.<BR>
<BR>
החורבן האיום, התמוטטות הממשי, לנוכח עינינו ממש,<BR>
הלהבות האוחזות בפרוכת, אותיות פורחות ופרחי כהונה<BR>
קופצים לתוך הלהבות, יוצרים את ליבת כור ההיתוך של<BR>
אמונת העם, שאשו עתידה ללוות אותנו כאלפיים שנה,<BR>
לשרוף בנו, ללבן, לזכך, ולצרף את אמונתנו. הכור<BR>
הוצת עם החורבן הפיסי, של החלק הממשי באמונתנו,<BR>
החלק הנותן מקום למישוש, הדמיון האחרון למקום בו<BR>
התחלנו בצעידה, ארץ מבני האבן. מכאן ואילך, נשלמה<BR>
פרים שפתינו.<BR>
<BR>
הלהבות הם הממשי היחיד, הנישא ברוח, עולה וגועש,<BR>
מחליף צורה וצבע. לוחך, מצד אחד, את הארץ, מסוגל<BR>
לשאת אל על, מצד שני, לעוף ביעף, לנשוק לרקיע,<BR>
להאדים את פני השמים, לגרוף, לאסוף אל תוכו,<BR>
להתפשט ולהתנשא.<BR>
<BR>
עם ישראל התנתק התנתקות נוספת, והתרחק צעד נוסף<BR>
ממצרים. העבודה בבית הופסקה, אך העבודה בלבבות<BR>
תוגברה. כל האנרגיה האומתית האמונתית, שהתמקדה<BR>
בבית המקדש, הופנתה ללב פנימה, למאמץ להשכין אותו<BR>
בתוך ליבתנו. המקום, הפך להיות שמו, המקום המצוי<BR>
בכל, המקום המשרה קדושה על הכל, המקום שאנו עובדים<BR>
אותו משום-מקום אל שום-מקום, אלא בפנימיותינו.<BR>
האחריות כבדה היום. לא עוד נסתפק בהולכת קורבן<BR>
מאחורינו, אל המקום, אלא אנו חייבים לבנות את<BR>
המזבח בלבבנו, מופנה למקום. אנו מצווים לקדש את<BR>
עצמנו, המכיל את מקומינו, אל המקום. בתום המסע<BR>
הממושך הזה, ישכון המקום בתוכנו. הלהבות שהקיפונו,<BR>
נכנסו ללבבנו. עמל בנית המקדש, זהב גגותיו,<BR>
והאותיות שהיו גנוזות בארון הברית באו בתוכנו<BR>
והביאונו לשלב הבא. שבו ישכון בתוכנו, מלך מלכי<BR>
המלכים, המקום, השלום.<BR>
<BR>
ר' ברכיה פתח: "שובי שובי השולמית שובי שובי ונחזה<BR>
בך")שיר השירים ז(, ארבעה פעמים כתיב, שובי כנגד<BR>
ארבע מלכיות, שישראל נכנסין לתוכן לשלום, ויוצאין<BR>
בשלום. השולמית, אומה ששלום חי העולמים מתנהג בה<BR>
מאהל לאהל, השולמית, אומה, שהכהנים משימין לה שלום<BR>
בכל יום שנאמר: "ושמו את שמי" )במדבר ו( וכתיב:<BR>
"וישם לך שלום", השולמית, אומה ששלום העולמים דר<BR>
בתוכה שנאמר:"ועשו לי מקדש ושכנתי בתוכם" )שמות<BR>
כח(. השולמית, אומה שאני עתיד ליתן בה שלום שנאמר<BR>
"ונתתי שלום בארץ" )ויקרא כו(, השולמית, אומה שאני<BR>
עתיד לנטות אליה שלום הה"ד - כפי שכתוב - "כה אמר<BR>
ה' הנני נוטה אליה כנהר שלום" )ישעיה סו, מדרש<BR>
רבה, בראשית, פרשה סו', פסקה ב'(. אותו שלום,<BR>
הדמות ללא הדמות, של המקום, הוא ראה את העם נכנס<BR>
למקום אחד בשלום ויוצא ממקום אחר בשלום, ומגיע<BR>
לארצו-מקומו, עם שלום ושוכן בשלום עמו, בו.<BR>
<BR>
פרשתינו מזכירה לנו שבתוך הלמות הפטישים, קולות<BR>
הניסור וקריאות הבנאים, בסופת הבנייה והעשיה, אל<BR>
לנו לשכוח שהמטרה היא שהמקום ישכון בתוכנו. לא<BR>
בראשי הגבעות ולא בפסגות ההרים. לא במקדשים<BR>
מפוארים, ולא בארון נישא בשניים. בתוכנו. המרחק<BR>
אותו אנו צריכים ללכת נראה לנו היום מרחק קטן,<BR>
מ"ועשו לי מקדש" אל "ושכנתי בתוכם", הוא בעצם,<BR>
מרחק ענק. מעבר מעידן גיאולוגי אחד אל משנהו, ברמה<BR>
המחשבתית-נפשית. ועת יבא שילה, נזכה לעתה ירחקו את<BR>
זנותם ופגרי מלכיהם ממני ושכנתי בתוכם לעולם<BR>
)יחזקאל, מג',( ולדברי הרד"ק )יחזקאל<BR>
מג,'י'(:ויכלמו מענותיהם- שבעבורם חרב בית זה,<BR>
והגד להם הבית העתיד שלא יחרב לעולם בעבור שלא<BR>
יחטאו כמו שאמר "ירחקו את זנותם ושכנתי בתוכם<BR>
לעולם".<BR>
הבית השלישי שקירותיו חופפים לדפנות לבותינו,<BR>
ומחברים בין הפיזי הפועם לרוח הנושמת, המזרימה<BR>
חמצן לאיברינו, לא ימוט לעולם, כי יסודותיו לא<BR>
מחומר נבנים כי אם מרוח. "הבית הזה אשר אתה בונה,<BR>
אם תלך בחוקותי, ואת משפטי תעשה, ושמרת את כל<BR>
מצוותי ללכת בהם... ושכנתי בתוך בני ישראל ולא<BR>
אעזב את עמי ישראל )ההפטרה, מלכים א', ה', כ"ו(.<BR>
<BR>
<FONT SIZE="-1">חיים רובינשטיין, נוירוביולוג, איש ידיעת הארץ, הוא<BR>
עמית בבית ספר למנהיגות חינוכית בירושלים.</FONT><BR>

<hR>

<H3>.ה"חצי" כסמל לאי-שלמות וענוה</H3>
"ועשו ארון... אמתים וחצי ארכו, ואמה וחצי רחבו<BR>
ואמה וחצי קומתו")כ"ה, י(. כל אמות הארון שבורות<BR>
הן: שתים וחצי, אחת וחצי. זה בא לרמז כי תלמיד-חכם<BR>
חייב להיות שבור בעיני עצמו. עליו לדעת, כי עדיין<BR>
עומד הוא במחצית הדרך אל השלימות.<BR>
<BR>
<FONT SIZE="-1">("בשם הגאון רבי נתן אדלר, מתוך "מעינה של תורה)</FONT><BR>

<hR>
<BR>
<FONT COLOR="#000080" SIZE="3">למעלה", במדרגות העליונות שוכן שלום בין הניגודים"</FONT><BR><BR>
"שיר השירים אשר לשלמה", מי אמרה? ) שיר השירים( מי<BR>
שהשלום שלו ונוהג שלום עם כל הבריות. החמה זורחת<BR>
על הצדיקים ועל הרשעים ועושה שלום בין מלאכיו שכן<BR>
הוא אומר עושה שלום במרומיו )איוב כ"ה ג'( הברקים<BR>
שטחין מתוך המים והמים אינם מכבין אישן של ברקים<BR>
והברקים אין שורפים את המים. הרקיע של מים, החמה<BR>
והלבנה והכוכבים והמזלות של אש, רצים ומהלכים<BR>
ואינם מזיקים זה את זה, ואתה מוצא במכותיו של פרעה<BR>
ברד ואש מתלקחת בתוך הברד )שמות ט' כ"ד( שהיו<BR>
מעורבים שניהם כאחד ולא היו מזיקים זה לזה, וכן<BR>
בהר סיני ברד וגחלי אש )תהלים י"ח י(.בארץ, אי<BR>
אפשר לשור לראות את הארי שהרי שונא לשור, אבל<BR>
במרום, השור והארי שניהם במרכבה ושלום ביניהם<BR>
ואוהבים זה לזה שנאמר: "ופניהם איש אל אחיו" )שמות<BR>
כ"ה כ'( שהיו נוהגים אהבה ורעות שנאמר" עושה שלום<BR>
במרומיו" )איוב כ"ה ג'(<BR>
<BR>
<FONT SIZE="-1">(מדרש זוטא שיר השירים פרשה א)</FONT><BR>

<hR>
<BR>
<FONT COLOR="#000080" SIZE="3">המנורה נועדה להאיר את נפש האדם בענוה ויראה</FONT><BR><BR>
ציונו ה' להיות נר דולק בבית הקדוש להגדלת הבית<BR>
לכבוד ולתפארת בעיני הרואים, כי כן דרך בני איש<BR>
להתכבד בבתיהם בנרות דולקים. וכל עניין ההגדלה בו,<BR>
כדי שיכניס האדם בלבו - כשיראה- מורא וענוה. וכבר<BR>
אמרנו כי במעשה הטוב תוכשר הנפש. וכל זה סובב על<BR>
היסוד הבנוי לנו, כי הכל נגזר מצד המקבלים.<BR>
<BR>
<FONT SIZE="-1">(מתוך ספר החינוך, מצוה צח)</FONT><BR>
<hR>
<BR>
<FONT COLOR="#000080" SIZE="3">גם בעבודת הקודש מוותרים מעט על פאר למען האדם</FONT><BR><BR>
"וצפית אתו זהב": ראוי היה הארון להיות כולו של זהב<BR>
אלא שלא יהא כבד לנשאו,ודינו להנשא בכתף כדכתיב -<BR>
ככתוב -" כי עבודת הקדש עליהם בכתף ישאו", וכן<BR>
מצינו במזבח שהיה נבוב לחות כדי שלא יהא כבד.<BR>
<FONT SIZE="-1"><BR>
)חזקוני שמות כה, יא(</FONT><BR>
<hR>

<H4>החיים, המוות והקדושה ביד הלשון</H4>
חטא הלשון הוא בדבור דווקא ולא במחשבה והיו בו<BR>
רמונים ופעמונים המשמיעים קול לכפר על הלשון שבתוך<BR>
הפה כענבל שבתוך הזגים והתיקון אל הלשון הוא שלא<BR>
יחל דברו עוד ולא ידבר כי אם בדברים שבקדושה<BR>
שנאמר"ונשמע קולו בבואו אל הקדש ולא ימות" כי לשון<BR>
הרע תלתא קטיל )הורגת שלושה( )ערכין טו( מכלל<BR>
שהנזהר בו לא ימות כמעשה של ההוא רוכל שהיה מכריז<BR>
מאן בעי למזבן סם חיי כו )מי רוצה לקנות סם<BR>
החיים?(:<BR>
<BR>
<FONT SIZE="-1">(כלי יקר שמות כח , לא)</FONT><BR>
</DIV>














<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בשלח</FONT><BR>
<FONT SIZE=+3 color="Navy">ט"ו בשבט</FONT><BR>
<FONT SIZE="3" COLOR="navy">גליון מס' 118 תש"ס</FONT><BR>

 </p>

<P ALIGN="RIGHT">
</P>
<P ALIGN="RIGHT">
לכך נאמר 'ותצאן כל הנשים אחריה',  כי הנבואה    <BR>
התחילה במרים וכל הנשים יצאו בעקבותיה במעמד זה, <BR>
כי כולם זכו לנבואה. ולפי שאין השכינה  שורה  כי <BR>
אם  מתוך  שמחה  והנשים יש להם צער  לידה,  על כן <BR>
לקחה  את  התוף  בידה  'ותצאן  כל הנשים אחריה   <BR>
בתופים ובמחולות' כדי שתחול עליהם רוח הקודש מתוך<BR>
שמחה.                                          <BR>

<FONT SIZE="-1">                         (כלי יקר שמות טו ,  כ)</FONT></P>

<h3 ALIGN="RIGHT">
נבואתה של מרים                                 </h3>
<P ALIGN="RIGHT">
'ותקח  מרים  הנביאה':  וכי היכן מצינו שנביאה   <BR>
היתה מרים?   אלא,   שאמרה  לאביה  סופך  אתה    <BR>
מוליד  בן שמושיע  את ישראל מיד מצרים, מיד 'וילך<BR>
איש מבית לוי  ויקח  וגו'  ותהר  ותלד  בן  וגו''<BR>
ולא  יכלה  עוד הצפינו',  נזף  בה  אביה  אמר  לה:<BR>
 בתי,  היכן נבואתיך?                           <BR>

ועודה  מחזקת  בנבואתה, שנאמר 'ותתצב אחותו מרחוק<BR>
לדעה מה יעשה לו' ואין יציבה אלא נבואה שנאמר    <BR>
'ראיתי את  יי  נצב על המזבח' ואומר 'ויבא יי    <BR>
ויתיצב' ואומר 'קרא את  יהושע  והתיצבו  וגו''   <BR>

מרחוק  אין  מרחוק  בכל מקום  אלא  רוח  הקדש,   <BR>
שנאמר 'מרחק יי נראה לי'                       <BR>

לדעה, אין  דעה  אלא  רוח  הקדש, שנאמר 'כי מלאה <BR>
הארץ דעה את  יי  וגו''                         <BR>

'מה יעשה לו' אין עשייה אלא רוח הקדש, שנאמר 'כי <BR>
לא  יעשה  יי  אלהים דבר'                       <BR>

אחות אהרן ולא אחות  משה, ומה תלמוד לומר אחות   <BR>
אהרן? אלא לפי שנתן  נפשו  אהרן  על אחותו נקראת <BR>
על שמו.                                        <BR>

<FONT SIZE="-1">             (מכילתא  בשלח, מסכת דשירה פרשה י )</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
לנס דרושות רגליים                              </h2>
<h3 ALIGN="RIGHT">
דבורה גריינימן                                 </h3>

<P ALIGN="RIGHT">
<I>  לפני שנה בעונה זו, טבע למוות פעיל השלום יוחנן<BR>
לורווין ז"ל,, יחד עם עוד שני פעילי שלום שאתם יצא<BR>
לטיול במדבר יהודה. יוחנן ז"ל היה יהודי שומר    <BR>
מצוות וידידם של כמה חברי "נתיבות שלום." ענבל   <BR>
פרלסון ז"ל הייתה יהודיה חילונית, מומחית למוסיקה<BR>
ערבית עכשווית; ואליאס ג'רייסי ז"ל היה פעיל שלום<BR>
פלשתינאי. דבר-תורה זה מוקדש לזכרם והוא עיבוד של<BR>
דברים שנאמרו לראשונה בשבת שאחרי מותם, בפרשת    <BR>
   <B>מעשי ידיך</B>" בשלח, הרי היא "שבת שירה" - בבחינת<BR>
            "<B>!?טובעים בים, ואנו נאמר שירה לפניך</B></I></P>

<P ALIGN="RIGHT">
ובכל זאת, וביתר שאת, ברצוני לדון בנושא של הנס, <BR>
אותה התרחשות על-טבעית המבטאת את התערבותו של ה' <BR>
בכוחות הטבע, והוא החוט השזור בפרשתנו. לאור מותם<BR>
הטראגי של שלשת פעילי השלום, מתבלט עוד יותר הממד<BR>
הנסי שבבקיעת מי ים סוף: עוצמתו של ה' מתבטאת    <BR>
בקפיאת המים והערמתם, בבלימת הכוחות השוטפים     <BR>
שבאופן טבעי אינם ברי כיבוש.                    </P>

<P ALIGN="RIGHT">
ואולם, אני מבקשת להתייחס לממד אחר של נס קריעת  <BR>
ים סוף, והוא ממד הזמן, שנחווה באופן שונה על ידי<BR>
שני הגיבורים הארציים שבפרשה: בני ישראל והמצרים.<BR>
עבור בני ישראל, בקיעת הים התרחשה באיטיות מופלאה.<BR>
למרות שחיל פרעה כבר כמעט השיגם על שפת הים, נותר<BR>
להם זמן, לפי המדרש, לעמוד בחוץ ולהתווכח: "אני  <BR>
נכנס ראשון!" -- או לפי גרסה אחרת, "איני נכנס   <BR>
ראשון!" -- בעוד משה לצדם מרבה בתפילה, עד שה'   <BR>
נוזף בו ודוחק בו להתחיל במסע. גם אז, כאשר בני  <BR>
ישראל חצו את הים, נאמר: "ובני ישראל הלכו ביבשה <BR>
בתוך הים." לא הייתה כאן ריצה מבועתת מפני האויב;<BR>
אדרבה, הייתה זו מעין תהלוכת ניצחון, תהלוכה איטית<BR>
של אנשים משוחררים וגאים.                       </P>

<P ALIGN="RIGHT">
הבה נשווה זאת לתיאור האירוע מבחינתם של המצרים: <BR>
"ורדפו מצרים ובאו אחריהם"; "ויהם ]ה'[ את מחנה  <BR>
מצרים" -- לפי רש"י, "ויהם" מלשון "מהומה." המצרים<BR>
רדפו אחרי בני ישראל בכל כחם, רצו ורכבו ואצו, ואף<BR>
שהללו לא החישו את צעדיהם, לא הצליחו המצרים     <BR>
להשיגם. הרדיפה הפכה לבריחה מבוהלת שלא הועילה   <BR>
להם. מבחינת המצרים, אם כן, הפן המקביל לנס שאירע<BR>
לבני ישראל לא היה אלא מנוסה, לפי האמרה שהמקרא  <BR>
עצמו מייחס להם: "אנוסה מפני ישראל."            </P>

<P ALIGN="RIGHT">
אם מבחינתם של המצרים הנס היה למנוסה, מבחינתם של<BR>
בני ישראל הממד האחר של הנס לא היה אלא הניסיון: <BR>
קודם כל אותו ניסיון שהיה בקריעת ים סוף עצמו,   <BR>
כאשר המים עמדו לבני ישראל כחומה "מימינם        <BR>
ומשמאלם," והם התבקשו לעבור בתווך ולהאמין שישרדו<BR>
את המסע. לאחר מכן באו שני ניסיונות מים נוספים, <BR>
וגם נס המן, שהיה אף הוא בבחינת ניסיון. לפי     <BR>
התיאור, הניסיונות האלה היו דו-כיווניים. במי מסה<BR>
ומריבה, היו אלה בני ישראל אשר ניסו את ה', כפי  <BR>
שהתריע משה באוזניהם: "מה תריבון עמדי, מה תנסון <BR>
את ה'." ואילו במרה ובפרשת המן, היה זה ה' שניסה <BR>
את בני ישראל. במרה כתוב: "שם שם לו חוק ומשפט,  <BR>
ושם ניסהו"; ובפרשת המן נאמר: "למען אנסנו הילך  <BR>
בתורתי אם לא."                                 </P>

<P ALIGN="RIGHT">
לפי הפסוק האחרון, מסתבר שגם כאן הנס שהוא בבחינת<BR>
ניסיון הקשור בהליכה. אבל בשני המקרים האחרונים  <BR>
מדובר בהליכה מסוג אחר: לא הליכה פיזית אלא הליכה<BR>
רוחנית, הליכה עם ה' ובדרכיו, שמירת מצוות ה'    <BR>
והלכתו. וגם זו הליכה מתוך שחרור וגאווה -- "אל  <BR>
תקרא חרות אלא חרות" -- כראוי למי שנגאל וניצל <BR>
על-ידי ה' וראה את נפלאותיו.                    </P>

<P ALIGN="RIGHT">
בחברתנו האנושית והמודרנית, רבה היא ההתרוצצות,  <BR>
הרדיפה והדחק, ולעתים נראה לנו שאף מטרותינו     <BR>
הנשגבות בורחות לנו. ובכל זאת, אותה מטרה שאפשר  <BR>
לתארה באמרה: "ויוליכנו קוממיות בארצנו," לפי    <BR>
תיקון שהוצע על-ידי הרב מיכאל גרץ - והומלץ הלכה <BR>
למעשה בין היתר ע"י הרב שוול - לבקשה המובעת בברכת<BR>
המזון, יושג לא בריצה מבוהלת, אלא בהליכה ישרה,  <BR>
מתוך גאווה ומתוך אמונה. לא אמונה בצדקת דרכנו, כי<BR>
אין דרך אחת ויחידה לבני האדם; אלא אמונה בצדק,  <BR>
בקדושה ובחסד, שהם דרכי ה'. דרכים אלה מסומלות   <BR>
ועומדות לנגד עינינו בצורת אותו מזבח שהקים משה  <BR>
רבנו על גבעה בסוף פרשתנו, ושאותו הוא כינה: "ה' <BR>
נסי."                                          </P>

<P ALIGN="RIGHT">
בהקשר זה אני נזכרת בשני דימויים. דימוי  אחד הוא<BR>
תמונתו המפורסמת של הרב אברהם יהושע השל, כאשר צעד<BR>
לצדו של הכומר השחור מרטין לותר קינג במחאה נגד  <BR>
האפליה הגזענית -- מעמד שלגביו סיפר השל לאחר מכן:<BR>
"רגלינו היו מתפללות". הדימוי השני הוא מעשהו    <BR>
האחרון של יוחנן ז"ל וחבריו, שהיה הליכה יחדיו עם<BR>
האנשים שאתם ביקש להביא את השלום. בגרסה המקורית <BR>
של המדרש הראשון שהבאתי בראש דברי, הביע ה' כאב על<BR>
המחיר ששילמו המצרים על גאולת ישראל: "מעשי ידי  <BR>
טובעים בים, ואתם אומרים שירה לפני?!"  בהליכתו של<BR>
השל עם קינג ובהליכתם של יוחנן וחבריו, יש מעין  <BR>
התחלה של תיקון לפגם הטרגי שבגאולת ישראל על הים.<BR>
כאן אין מנצחים ומנוצחים; יש רק אנשים שהולכים יחד<BR>
בדרכי השלום שהם דרכי התורה.                    </P>

<P ALIGN="RIGHT">
אסיים במדרש שצוטט בפי הפילוסוף עמנואל לוינס.   <BR>
לפי מדרש זה, בהליכתם של בני ישראל במדבר פגשו   <BR>
אותם אנשים, שראו אותם נושאים שתי תיבות. ומה בתוך<BR>
התיבות? שאלו אותם. ענו בני ישראל: "זה ארון מתים"<BR>
-- אותו ארון שנשאו בו את עצמות יוסף, המוזכרות  <BR>
בתחילת פרשתנו -- "וזה ארון בריתו של חי העולמים."<BR>
תמהו האנשים, מה עושה זה לצדו של זה? וענו בני   <BR>
ישראל: "זה ארונו של אדם שעשה את כל מה שכתוב    <BR>
בלוחות המונחות בארונו של חי העולמים." על כך מעיר<BR>
לוינס: "הא-ל, חי העולמים, יכול לה?מצא בקרבו של <BR>
העם המתהלך חופשי במדבר, רק כאשר צועד לצדו זכרו <BR>
של אותו אדם שהקפיד למלא אחר מצוותיו."          </P>

<P ALIGN="RIGHT">
<FONT SIZE="-1">       דבורה גריינימן היא עורכת "נשים" - כתב עת<BR>
ללימודי האישה והמגדר ביהדות ועורכת-משנה במחלקת <BR>
הפרסומים של האקדמיה הלאומית הישראלית למדעים.   </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
 המקדש השלישי לא ייבנה בידי אדם                </h3>
<P ALIGN="RIGHT">
תבאמו ותטעמו בהר נחלתך מכון לשבתך פעלת ה' מקדש <BR>
אדני כוננו ידיך. ) שמות  טו(                   </P>
<P ALIGN="RIGHT">
אבל  מקדש  העתיד  שאנו מצפין בנוי ומשוכלל הוא &hellip;<BR>
יגלה  ויבא  משמים, שנאמר )שמות טו( 'מקדש ה'    <BR>
כוננו ידיך'. )רש"י  סוכה  מא, ע"א(             </P>
<P ALIGN="RIGHT"><HR WIDTH="95%" ALIGN=CENTER>

                                               </P>
<h3 ALIGN="RIGHT">
"מחה אמחה את זכרעמלק"                          </h3>
<P ALIGN="RIGHT">
לא עמלק, אלא זכרו ותהילתו של עמלק - הוא הגורם  <BR>
רעה לעתידה המוסרי של האנושות. כל זמן שספרי     <BR>
הזכרונות של האנושות יקשרו כתרי תהילה לראשם של  <BR>
גיבורי החרב; כל עוד שחונקיו ורוצחיו של אושר האדם<BR>
לא ירדו לטמיון הנשייה - יביטו דורות הבנים בהערצה<BR>
 אל אותם גדולי בעלי הזרוע, וזכרם יעורר את הרצון<BR>
להידמות להם במעשי אלימות ותהילה. ממשלתו של עמלק<BR>
בעולם תמוט לנצח נצחים - רק בזמן שתורת-המוסר    <BR>
האלוהית תיעשה למידה היחידה לכל דבר קטן וגדול,  <BR>
והכרת המוסר תגדל בעולם ביחס שווה, ולא הפוך, אל <BR>
הגדולה והעוצמה; וככל שתרבה גדולתו וגבורתו של   <BR>
אדם, כן תגדל חומרת אשמתו כאשר יחטא ויעבור על   <BR>
חוקי המוסר, ופשעים של אדירי העמים ייתעבו ככל   <BR>
שעושיהם גדולים וחזקים יותר. שאמנם זאת התכלית   <BR>
הסופית של השגחת ה' בהיסטוריה - זאת אמר ה' כאן  <BR>
לאחר שלראשונה רפו ידיו של עמלק: מחה אמחה את זכר<BR>
עמלק מתחת לשמים. וכן הובע גם בתהילים ט, ז      <BR>
הרעיון, שרק כאשר יאבד זכר החורבנות והכיבושים,  <BR>
יתמו הם עצמם מן הארץ: "אבד זכרם המה"!          </P>
<P ALIGN="RIGHT">
<FONT SIZE="-1">       (מתוך פירוש הרש"ר הירש על שמות י"ז, י"ד)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"וחיי עולם נטע בתוכנו": סדרי עדיפויות ראויים   </h3>
<P ALIGN="RIGHT">
רבן יוחנן בן זכאי היה אומר: אם היתה נטיעה בתוך <BR>
ידך ויאמרו לך: הרי לך משיח - בא ונטע את הנטיעה<BR>
ואחר-כך צא והקבילו. )אבות דרבי נתן, נוסח ב' ל"א(</P>

<P ALIGN="RIGHT">
ר'  שמואל  מתני בשם ר' יהודה: אם יאמר  לך  אדם <BR>
מתי  קץ הגאולה באה, אל תאמין בו, לפי  שכתוב  'כי<BR>
 יום  נקם  בלבי' ליבא לפומא לא גלי, פומא  למאן <BR>
גלי?! )לבי לא גילה לפי, למי יגלה פי את הדבר?(. </P>
<P ALIGN="RIGHT">
 ר' ברכיה ור' סימון בשם ר' יהושע בן  לוי  אמרו:<BR>
ג' סימנים סימנתין לך בקברו של משה, שנאמר       <BR>
'ויקבור אותו בגי בארץ מואב מול בית פעור' )דברים<BR>
לד ו( וסוף סוף 'לא ידע איש את קבורתו' )שם שם(  <BR>
בדבר  שנתתי  לך  סימני  סימנים,  אין  כל בריה  <BR>
יכולה   לעמוד   עליו  על  הקץ,  שנאמר  כי      <BR>
סתומים וחתומים  הדברים  עד עת קץ )דניאל יב ט( על<BR>
אחת כמה וכמה. ) מדרש תהלים מזמור ט(            </P>

<P ALIGN="RIGHT">
.אבל אלה שמפתים עצמם ואומרים שיעמדו במקומם עד &hellip;<BR>
שיבא המלך המשיח לארץ המערב )מרוקו( ואז יהיו    <BR>
יוצאים והולכים לירושלים - איני יודע איך יבטל מהם<BR>
זה השמד! אלא עוברים הם ומחטיאים זולתם. ובכמותם <BR>
אמר הנביא, עליו השלום: "וירפאו את שבר בת עמי על<BR>
נקלה לאמר: שלום שלום ואין שלום" )ירמיהו ח, יא( <BR>
כי אין זמן לביאת המשיח עד שתולים בו ואומרים    <BR>
עליו: הוא קרוב או רחוק. וחיוב המצוות אינו תלוי <BR>
בביאת המשיח - אלא אנחנו מחויבים להתעסק בתורה   <BR>
ובמצוות ונשתדל להשלים עשייתן. ואחר שנעשה מה    <BR>
שאנחנו מחויבים, אם יזכה ה' לנו או לבני בנינו   <BR>
לראות המשיח - הרי זה טוב יותר; ואם לא - לא     <BR>
הפסדנו כלום, אלא הרווחנו בעשייתנו מה שאנחנו    <BR>
מחויבים. )מתוך איגרת השמד לרמב"ם(              </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

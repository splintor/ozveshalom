<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Lech Lecha</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת לך לך</FONT><BR>
<FONT SIZE="3" COLOR="navy">גליון מס' 105 תש"ס</FONT><BR>

 </p>


<P ALIGN="RIGHT">
אמר הקדוש ברוך  הוא:  עד מתי יהא העולם מתנהג   <BR>
באפילה? תבא האורה!  ויאמר  אלהים:  'יהי  אור'  <BR>
זה  אברהם  ככתוב)ישעיה  מא( 'מי  העיר  ממזרח   <BR>
צדק&hellip;'    אל תקרא 'העיר'  אלא  'האיר'  . )בראשית<BR>
רבה  פרשה ב(                                   </P>
<P ALIGN="RIGHT">
</P>
<h4 ALIGN="RIGHT">
בן ארבעים או בן שלוש? תהליך הנובע מתוך חיפוש או<BR>
הארה?                                          </h4>
<P ALIGN="RIGHT">
ובן  ארבעים שנה הכיר אברהם את בוראו.  כיון    &hellip;<BR>
שהכיר  וידע, התחיל להשיב תשובות על בני  אור    <BR>
כשדים ולערוך דין עמהם ולומר שאין זו דרך האמת   <BR>
שאתם  הולכים  בה  ושיבר הצלמים והתחיל להודיע   <BR>
לעם  שאין  ראוי  לעבוד אלא לאלוה העולם ולו  ראוי<BR>
 להשתחוות  ולהקריב  ולנסך, כדי שיכירוהו כל     <BR>
הברואים  הבאים וראוי לאבד ולשבר כל הצורות, כדי <BR>
שלא  יטעו  בהן  כל העם כמו אלו שהם מדמים שאין שם<BR>
אלוה אלא אלו.                                  </P>
<P ALIGN="RIGHT">
השגת הראב"ד: 'ובן ארבעים שנה הכיר אברהם את     <BR>
בוראו'                                         </P>
<P ALIGN="RIGHT">
אמר אברהם:  יש אגדה 'בן שלש שנים' שנאמר: 'עקב  <BR>
אשר שמע אברהם בקולי ' מנין 'עקב'               <BR>
<FONT SIZE="-1">    (משנה תורה לרמב"ם, הלכות עבודת כוכבים א, ג)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
בית או שם?                                     </h2>
<h3 ALIGN="RIGHT">
יונתן בן-דב                                    </h3>

<P ALIGN="RIGHT">
פרשת לך-לך מציגה בפנינו את אברם, הוא אברהם.    <BR>
אמנם את אברם הכרנו כבר בסוף הפרשה הקודמת, בה   <BR>
סופר על נדידתו עם תרח לחרן ועל מות תרח, אבל עם <BR>
הקריאה המפורסמת לאברם בתחילת פרשת לך-לך חל שינוי<BR>
עצום ברצף הסיפורי של ספר בראשית, המשתרע על הזמן<BR>
שמן הבריאה ועד מות יוסף. תחילת הספר עוסקת בימים<BR>
רחוקים: באישים אגדיים שחיו כאלף שנים או נלקחו  <BR>
לשמים כי התהלכו את האלוקים; במאורעות "שלא מן   <BR>
העולם הזה" כמו המבול או מעשה פיזור העמים. כך,  <BR>
פרקים א-יא של ספר בראשית מכסים אלפי שנים בסיפור<BR>
קצר יחסית. למעשה, הפרשיות בראשית ונוח אינן אלא <BR>
סיפור הפרה-היסטוריה של העולם, שמגיעה לקיצה עם  <BR>
הקריאה לאברהם. מכאן ואילך מדובר באישים         <BR>
'היסטוריים', שמשך חייהם קצר יותר, ויש בידינו   <BR>
סיפורים על חייהם כבני אדם מן היישוב, על רגשותיהם<BR>
והמתחולל בחייהם.                               </P>
<P ALIGN="RIGHT">
אברהם מהווה שלב חדש בקיומו של העולם. חז"ל      <BR>
הרגישו בכך כשדרשו "אלה תולדות השמים והארץ בהבראם<BR>
- א"ר תחליפא: באברהם" )תנחומא בובר בראשית טז,  <BR>
והשוו לך לך מא(.                               </P>
<P ALIGN="RIGHT">
נשים לב כעת אל נקודת התפר בין הפרה-היסטוריה    <BR>
לבין ההיסטוריה. אירועי הזמן הקדום מסתיימים     <BR>
בניסיון של אנשי בבל לבנות להם 'בית', ובתגובה   <BR>
האלוהית למעשה זה, שסיכלה את הניסיון והפיצה את  <BR>
העמים. חז"ל עמדו על הקשר שבין פרשה זו לבין     <BR>
הקריאה לאברהם: "אמר רבי לוי: הוא שהקב"ה אמר לו <BR>
'ונברכו בך כל משפחות האדמה', שעלה אלקים בדור   <BR>
הפלגה והפיץ מהם שלשים משפחות... אמר הקב"ה ממך  <BR>
אני מעמידן" )שם חיי שרה ח(. תחילה הפיץ ה' את כל<BR>
המשפחות, ואחר-כך הודיע לאברם שהללו יתברכו ממנו. </P>
<P ALIGN="RIGHT">
ועוד קשר בולט יש בין הפרשות. אנשי בבל אומרים   <BR>
"ונעשה לנו שם", ואילו לאברם נאמר "ואגדלה שמך". <BR>
הם מבקשים לעשות להם שם על-ידי בניית בית גדול,  <BR>
היינו מקדש הדומה למקדשים הגדולים שהיו אז בארץ  <BR>
בבל ושרידיהם נמצאו בחפירות, ואילו ה' קובע שלא כך<BR>
יעשה אדם שם לעצמו, אלא בהתהלכות בארץ והפצת שם ה'<BR>
בה, כפי שהוא מייעד לאברם.                      </P>
<P ALIGN="RIGHT">
אמירה מעין זו אנו מוצאים בנקודת מפנה אחרת      <BR>
בתולדות ישראל )והעולם(, הלא היא ההבטחה האלוהית <BR>
לדוד )שמואל ב פרק ז(. שתי הסיטואציות - של      <BR>
ההבטחות לאברם ולדוד - נושאות אופי דומה עד מאד. <BR>
ראשית, מדובר בשני המקרים המובהקים של הבטחה     <BR>
לא-מותנית לאחד מראשי האומה. ועוד, כמו אברם, גם <BR>
דוד מחולל מפנה בחיי האומה: לא עוד אוסף שבטים   <BR>
הנלחמים על חייהם בארץ ונמצאים תחת הנהגה מקרית  <BR>
ונרפית. מכאן ואילך השבטים מאוחדים בממלכה גדולה <BR>
וחזקה, תחת שלטונו של מלך מוסכם בעיר בירה מרכזית.<BR>
מפנה היסטורי זה הוליד אבני פינה רבות באמונה    <BR>
היהודית, ובראשן האמונה בקיומו של משיח ובבנין   <BR>
ציון וירושלים.                                 </P>
<P ALIGN="RIGHT">
כמו הברכה לאברם "ואגדלה שמך", גם לדוד נאמר     <BR>
"ועשיתי לך שם גדול" )שמ"ב ז, ט, והשווה "נעשה לנו<BR>
שם" בפי אנשי דור הפלגה(, וזו החוליה המקשרת את  <BR>
שתי ההבטחות. ההבטחה לדוד נולדה מתוך המשאלה שהביע<BR>
בפני נתן הנביא: "ויהי כי ישב המלך בביתו... ויאמר<BR>
המלך אל נתן הנביא ראה נא אנכי יושב בבית ארזים  <BR>
וארון האלוהים יושב בתוך היריעה" )שם א-ב(. דוד, <BR>
שעשה את ירושלים לביתו, מבקש לבנות בית לה'. בית <BR>
זה, שהוקם אחר-כך בימי שלמה, הוא בית המקדש, הנזכר<BR>
בלבנו עד עתה. אולם התגובה האלוהית לדברי דוד    <BR>
מפתיעה ביותר בגישתה השלילית כלפי בניית בית:    <BR>
"הגיד לך ה' כי בית יעשה לך ה'" )שם יא(. כלומר: <BR>
אתה מבקש לבנות לי בית )במובן של 'מקדש'(, ואני  <BR>
אומר לך כי אני אעשה לך בית )במובן של 'צאצאים,  <BR>
שושלת'(. מילות המפתח בית ושם נמצאות באותו מקום <BR>
במשוואה )בית יעשה לך ה', ועשיתי לך שם(.        </P>
<P ALIGN="RIGHT">
 הרי זה מקביל לגמרי למה שמצאנו באברהם! דוד מבקש<BR>
לעשות לו שם על ידי בנין בית לה', שהרי מי מתאים <BR>
לכך יותר ממנו, שהביא את העם אל המנוחה ואל הנחלה?<BR>
ואילו ה' דוחה את ההצעה. בהזכירו כי נוח היה לו, <BR>
בכל הדורות שעברו מאז יציאת מצרים, להיות "מתהלך <BR>
באוהל ובמשכן", והוא מעדיף להמשיך ולשבת בתוך    <BR>
היריעה דור נוסף. ה' אינו חפץ בשימת קץ לימי     <BR>
ההתנחלות המפוזרים, למרות שהנסיבות ההיסטוריות   <BR>
בשלות לשם כך. הוא מורה לדוד, כפי שהורה לאברם   <BR>
ולאנשי בבל, שאת שמו האמיתי לא ישיג באמצעות בניית<BR>
בית )היינו מקדש(, אלא בעשיית משפחה גדולה ובהפצת<BR>
שם ה' בעולם.                                   </P>
<P ALIGN="RIGHT">
רעיון זה עובר, אם כן, כחוט השני בנקודות המפנה  <BR>
ההיסטוריות של עם ישראל. גם השיבה לארץ בימינו   <BR>
נתפסה על-ידי רבים כמפנה היסטורי. גרשום שלום ביטא<BR>
רעיון זה באומרו כי הציונות משיבה את עם ישראל   <BR>
לתוך ההיסטוריה, לאחר שישב מחוץ למהלכה משך אלפיים<BR>
שנה. בניסוח אחר אמר את הדברים גם הרב קוק זצ"ל: <BR>
"עזבנו את הפוליטיקה העולמית... עד אשר תבוא עת  <BR>
מאושרה, שיהיה אפשר לנהל ממלכה בלא רשעה וברבריות"<BR>
)אורות עמ' יד(. לפיכך מוטלת עלינו, בני עם ישראל<BR>
החיים בשעת מפנה היסטורי, החובה לברור את הדרך - <BR>
האם עלינו 'לעשות לנו שם'? כיצד נעשה זאת? וכיצד <BR>
נפיץ את שם ה' בעולם?                           </P>
<P ALIGN="RIGHT">
פתרונות רבים לשאלות אלה עלו בשיח הציבורי של    <BR>
ימינו. כאשר אנו באים לבחור בין אלה, ראוי לנו   <BR>
שנתבונן באמירות האלוהיות לאברהם ולדוד. לא הבית <BR>
עיקר, אלא הפצת שם ה' בעולם היא העיקר.          </P>
<P ALIGN="RIGHT">
<FONT SIZE="-1"> יונתן בן-דב לומד בחוג למקרא באוניברסיטה העברית<BR>
בירושלים                                       </FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h3 ALIGN="RIGHT">
מריבה בין אחים מביאה לחילול השם.               </h3>
<P ALIGN="RIGHT">
"והכנעני והפריזי אז ישב בארץ": והיה חילול ה'   <BR>
בדבר שהרי ידעו גדולת וקדושת אברהם וביתו לשם ה',<BR>
והנה המה הכנעני והפריזי יושבים בלי ריב ומחלוקת,<BR>
ובין אברם ולוט יש ריב ויהא חילול השם לומר דאמונת<BR>
אברהם מביא לזה,  וזה הגיע שלא יכול אברם לסבול  <BR>
עוד.                                           </P>
<P ALIGN="RIGHT">
<FONT SIZE="-1">  (מתוך פירוש "העמק דבר" לנצי"ב מוולוז'ין ז"ל) </FONT></P>

<P ALIGN="RIGHT"><HR WIDTH="95%" ALIGN=CENTER>
</p>

<h3 ALIGN="RIGHT">
המטרה אינה מקדשת תמיד את האמצעים.              </h3>
<P ALIGN="RIGHT">
ודע כי אברהם אבינו חטא חטא גדול בשגגה שהביא    <BR>
אשתו  הצדקת  במכשול  עון מפני פחדו פן יהרגוהו, <BR>
והיה  לו  לבטוח  בשם שיציל אותו ואת אשתו ואת כל <BR>
אשר  לו,   כי  יש באלהים כח לעזור ולהציל,  גם  <BR>
יציאתו  מן  הארץ,   שנצטווה  עליה בתחילה,  מפני<BR>
הרעב, עון אשר חטא, כי האלהים ברעב יפדנו ממות,  <BR>
ועל  המעשה  הזה  נגזר על זרעו הגלות בארץ מצרים <BR>
ביד פרעה, במקום המשפט שמה הרשע והחטא.          </P>
<P ALIGN="RIGHT">
<FONT SIZE="-1">                    	(רמב"ן על  בראשית  יב , י)</FONT></P>
<P ALIGN="RIGHT"><HR WIDTH="95%" ALIGN=CENTER>

                                           				</P>
<h3 ALIGN="RIGHT">
גם במלחמה צודקת יש מקום ללבטים מוסריים         </h3>
<P ALIGN="RIGHT">
'אחר  הדברים  האלה':  כל מקום שנאמר אחר סמוך,  <BR>
אחרי  מופלג )ב"ר( 'אחר הדברים האלה' אחר שנעשה לו<BR>
 נס  זה  שהרג את המלכים והיה דואג ואומר שמא    <BR>
קבלתי  שכר  על  כל צדקותי לכך אמר לו המקום 'אל <BR>
תירא  אברם  אנכי  מגן לך' מן העונש שלא תענש על <BR>
כל  אותן  נפשות  שהרגת ומה שאתה דואג על קבול   <BR>
שכרך, שכרך הרבה מאד.                           <BR>
<FONT SIZE="-1">                           (רש"י בראשית טו , א)</FONT></P>

<P ALIGN="RIGHT">
ויאמר   דויד  לשלמה: בני,  )בנו( אני  היה  עם  <BR>
לבבי לבנות בית לשם ה' אלקי.                    </P>
<P ALIGN="RIGHT">
 ויהי  עלי  דבר  ה' לאמר: דם לרב שפכת ומלחמות  <BR>
גדלות  עשית  לא  תבנה  בית  לשמי  כי  דמים רבים<BR>
שפכת ארצה לפני.                                </P>
<P ALIGN="RIGHT">
הנה  בן  נולד  לך,  הוא יהיה איש מנוחה והנחותי <BR>
לו מכל אויביו מסביב כי שלמה יהיה שמו ושלום ושקט<BR>
אתן על ישראל בימיו.                            </P>
<P ALIGN="RIGHT">
 הוא  יבנה  בית לשמי והוא יהיה לי לבן ואני לו  <BR>
לאב והכינותי כסא מלכותו על ישראל עד עולם. )דברי<BR>
הימים א פרק כב(                                </P>
<P ALIGN="RIGHT">
דם  לרוב  שפכת: עם  שנלחם מלחמות ה', מכל מקום  <BR>
מנעו מבנות  את  הבית  כמו שמנע להניף ברזל על   <BR>
המזבח על שעושים מהם כלי רציחה.                 </P>
<P ALIGN="RIGHT">
<FONT SIZE="-1">      (מצודות דוד דברי הימים א; פרק כב, פסוק ח)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
אנו משתתפים באבלו ובצערו של חברנו פרופ' אוריאל <BR>
סימון ומשפחתו,                                 </P>
<P ALIGN="RIGHT">
חבר הנהלת התנועה, ממייסדי עוז ושלום ונתיבות    <BR>
שלום                                           </P>
<P ALIGN="RIGHT">
על פטירת אמו                                   </P>
<P ALIGN="RIGHT">
                          <FONT SIZE="+1"><B> .הגב' טוני סימון ז"ל</B></FONT></P>
<P ALIGN="RIGHT">
בפעלך המבורך להפצת התורה ולמען השלום תנוחם בתוך<BR>
אבלי ציון וירושלים.                            </P>
<P ALIGN="RIGHT">
מערכת "שבת שלום", הנהלת "עוז ושלום-נתיבות      <BR>
שלום".                                         </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מהנעשה בתנועה                                  </h3>
<P ALIGN="RIGHT">
קוראים המעונינים להופיע ברשימת התכתובת של תנועת<BR>
"נתיבות שלום"                                  </P>
<P ALIGN="RIGHT">
מתבקשים לכתוב למשרד נתיבות שלום ת.ד.4433       <BR>
ירושלים 91043 או בדואר                         <BR>
             <A HREF="mailto:ozshalom@netvision.net.il">ozshalom@netvision.net.il</A>:אלקטרוני<BR>
ולציין את כתובתם, מספר טלפון ודואר אלקטרוני.   <BR>
כמו-כן, חברים וחברות אשר טרם הספיקו לחדש חברותם<BR>
בתנועה לשנת תש"ס או אנשים אשר ברצונם להצטרף    <BR>
לתנועה כחברים חדשים,  מתבקשים לעשות זאת בהקדם. <BR>
דמי החברות לשנה זו הם:                         <BR>

120 ש"ח למשפחה                                 
<BR>
70 ש"ח ליחיד.                                  </P>
<P ALIGN="RIGHT">
את התשלום ניתן לשלוח למשרדי "נתיבות שלום-עוז   <BR>
ושלום" לכתובת הנ"ל.                            </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

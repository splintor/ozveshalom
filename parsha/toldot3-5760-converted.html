<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Toldot</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת תולדות</FONT><BR>
<FONT SIZE="3" COLOR="navy">גליון מס' 108 תש"ס</FONT><BR>

 </p>


<P ALIGN="RIGHT">
'ויעקב  נתן  לעשו לחם ונזיד עדשים'             <BR>
מה עדשה זו עשויה  כגלגל, כך העולם עשוי כגלגל.  <BR>
מה עדשה זו אין לה  פה,  כך  אבל  אסור לו לדבר.<BR>
מה עדשה זו יש בה אבל  ויש  בה  שמחה,  כך  אבל<BR>
 שמת אבינו אברהם,                              <BR>
שמחה  שנטל  יעקב  את הבכורה . )                <BR>
 בראשית רבה פרשה סג(                           </P>

<P ALIGN="RIGHT">
ברור מלכתחילה שהוא )יעקב אבינו( נועד לקבל את   <BR>
הייחוד של אברהם אבינו, אבל הוא מגיע אליו בדרכים<BR>
מפולפלות ועקומות. הבכורה והברכה שנועדו לו, האשה<BR>
שנועדה לו, העושר והקניין, שום דבר מזה לא ניתן לו<BR>
בדרך הישרה, אלא הוא נאלץ להשיגו במאבקים קשים,  <BR>
בהתגברות על מכשולים ובכשלונות. אולם יחד עם זה  <BR>
הוא זוכה לחלום הנבואי הגדול, ואחר-כך עוד שלוש  <BR>
פעמים מתגלה לו אלוהים ומנחה אותו בדרכו בחיים&hellip;ולא<BR>
לחינם נקרא על שמו עמנו, אשר דרכו בהיסטוריה,    <BR>
מהרבה בחינות, מקבילה לדרך הזאת של אבינו יעקב.  </P>
<P ALIGN="RIGHT">
<FONT SIZE="-1">     מתוך "הערות לפרשיות השבוע" לפרופ' ישעיהו) <BR>
ליבוביץ' ז"ל, עמ' 25(                         </FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<P ALIGN="RIGHT">
<FONT SIZE="-1">         ,לעילוי נשמת רעי, ריצ'ארד גרייזמן ז"ל<BR>
 שנקרא לישיבה של מעלה ונקטע תלמודינו.          </FONT></P>

<h2 ALIGN="RIGHT">
ויאמר הנה נא זקנתי לא ידעתי יום מותי           </h2>
<h3 ALIGN="RIGHT">
חיים רובינשטיין                                </h3>

<P ALIGN="RIGHT">
" התודעה שאני אמות היא לאדם נכס נפשי           <BR>
גדול...תודעה זו - לא זו בלבד שאין היא מטילה צל <BR>
על החיים, אלא שדווקא ממנה האדם נעשה מודע       <BR>
לאנושיותו ולהערכת שנות החיים  שנתנו לו ."  מתוך:<BR>
רציתי לשאול אותך, פרופ' ליבוביץ... עמ' 16.     </P>

<P ALIGN="RIGHT">
פרשתנו מלאה היא בחיים. תחילתה בחיים חדשים, וכל <BR>
כולה ביטויים עסיסיים של חיים: תחרות, תאווה,    <BR>
גאווה, כבוד, מריבה, ניאוף אפשרי, הצלחה כלכלית, <BR>
מטעמים, נישואים. הפרשה פותחת במגילת יוחסין     <BR>
ומסיימת בה, ותוכה כתקריב של עץ משפחה, ובו      <BR>
משולבים סצינות מקטעים שונים של מעגל החיים. לידת<BR>
התאומים, גברים במלא אונם ועיסוקיהם השונים, זקן <BR>
שעיניו כהו, אם המצירה על ריב בניה, אדם ערב מותו.</P>
<P ALIGN="RIGHT">
החיים פועמים בפרשתנו אך המוות שזור בין פסוקיה, <BR>
מבצבץ מכל פרשיה ופרשיה. המוות המצוי מעבר לשוליים<BR>
הצרים של החיים, מדגיש את ארעיותם וממחיש את     <BR>
תכיפותם. המוות המלווה את החי משמש כרקע לפעילותו.<BR>
 מכירת הבכורה נעשית בצל האבל על מות אברהם, תוך<BR>
כדי סעודת ההבראה )רש"י: 'ואותו יום מת אברהם'(  <BR>
ועל רקע זה, מה טבעי יותר מאמירתו של עשו : הנה  <BR>
אנכי הולך למות ולמה זה לי בכרה". ביום בו יקירנו<BR>
הובא לקבורה, הכל נראה ארעי ולא משמעותי. כצל    <BR>
עובר.                                          </P>
<P ALIGN="RIGHT">
המוות בולט גם ברקע פרשת הברכות. התחושה שרגע    <BR>
האל-חזור קרובה, מדגישה את היות ברכת יצחק      <BR>
משמעותית 'בעבור תברכך נפשי בטרם אמות', ומסבירה <BR>
את הנחישות לקבל את ברכת יצחק אף במחיר מרמה     <BR>
'ורבקה אמרה אל יעקב בנה לאמר הנה שמעתי את אביך <BR>
מדבר אל עשיו אחיך לאמר... אבררכה לפני ה' לפני  <BR>
מותי: ועתה בני שמע בקולי ... והבאת לאביך ואכל  <BR>
בעבור אשר יברכך לפני מותו'.                    </P>
<P ALIGN="RIGHT">
 יש בקריאתו של עשו, 'ויצעק צעקה גדולה ומרה עד  <BR>
מאוד', ביטוי עז של כאב מול הסופיות של דברים.   <BR>
זעקה שהיא אינה רק על אי קבלת הברכה. זעקה על    <BR>
גורלו. זעקה על סדר העולם שלא ניתן לשנותו.' צעקה<BR>
גדולה ומרה עד מאוד'' ,הבאה אחרי 'חרדה גדולה עד <BR>
מאדד' שחרד יצחק, ומדרשו: 'ראה גהינום פעורה     <BR>
מתחתיו' )רש"י מתנחומא י"א,( קבר פעור ראה מתחתיו,<BR>
על פי ציטוטו של רש"י, אך ראו הטקסט בתנחומא:    </P>
<P ALIGN="RIGHT">
"לפי שבשעה שנכנס יעקב, נכנסה עמו ריח גן עדן,   <BR>
ריח ניחוח, ונתישבה דעתו של אותו צדיק, שנאמר ראה<BR>
ריח בני כריח שדה אשר ברכו ה,' התחיל לברכו. אבל <BR>
כשנכנס עשו, נפתח לו גיהנם, לפיכך ויחרד יצחק חרדה<BR>
גדולה" )מדרש תנחומא תולדות פרק יא(.            </P>
<P ALIGN="RIGHT">
ריח גן עדן מלווה את יעקב ולא מבגדיו הוא נודף,  <BR>
שכאשר נכנס עשו נפתח גהינום, גהינום ממש, לא רק  <BR>
הדו, ריחו.                                     </P>
<P ALIGN="RIGHT">
עתידו הסמלי של אדם, גהינום וגן עדן, מתקיים בו  <BR>
זמנית בממד אחר. חלקו הנפשי של אדם משקף את חייו <BR>
הפיזיים ואת התנהגותו. מעלתו של יצחק היטיבה את  <BR>
הבחנתו, אשר לא טושטשה על ידי בגדים או שע?ירו?ת <BR>
הזרועות. הבחנתו החדה מעבר לתפיסה החושית הביכה  <BR>
אותו בגלל הסתירה עם הנתונים שנמסרו בפניו. הביטוי<BR>
לסתירה זו הייתה חרדה. חרדה של אדם זקן שעיניו כהו<BR>
וימיו קרובים לבא. האם יש עדיין התאמה בין חושיו <BR>
ובין הבחנותיו? האם כהות עיניו, היא העננה המתקרבת<BR>
לפתחו ומכסה פינה משמיו?                        </P>
<P ALIGN="RIGHT">
מצבו של יצחק המצוי ערב מותו, מנוצל על ידי המדרש<BR>
להדגיש כי ישנם חלקים במציאות הנפלאים מדעת אנוש.<BR>
על הפסוק:  ''ויאמר הנה נא זקנתי לא ידעתי יום   <BR>
מותי'. אומר המדרש בבראשית רבה )סה פסקה יב( 'א"ר<BR>
יהושע בן קרחה: הגיע אדם לפרק אבותיו, קודם לה'  <BR>
שנים ולאחר חמש שנים ידאג מן המיתה, שכן יצחק אמר,<BR>
אם לשניו של אבא אני מגיע, עד עכשיו מתבקש לי, אם<BR>
לשנים של אמי אני מגיע, ויאמר אליו הנה נא זקנתי <BR>
לא ידעתי יום מותי. תני, שבעה דברים מכוסים מבני <BR>
אדם ואלו הן: יום המיתה, ויום הנחמה, ועומק הדין,<BR>
ואין אדם יודע במה הוא משתכר, ואין אדם יודע מה  <BR>
בלבו של חבירו, ואין אדם יודע מה בעיבורה של אשה,<BR>
ומלכות הרשעה אימתי נופלת.'                     </P>
<P ALIGN="RIGHT">
עשיו שזה עתה נאמר לו ' ועל חרבך תחיה' ממהר לממש<BR>
את הברכה 'ויאמר עשו בלבו יקרבו ימי אבל אבי     <BR>
ואהרגה את יעקב אחי.' העימות שבין איש השדה לבין <BR>
יושב האהלים, שנסב על  מהויות רוחניות - ברכות,  <BR>
מתממש לעימות פיזי על שפת תהום המוות. מוות      <BR>
המתהווה, מותו של יצחק והמוות הפוטנציאלי המאוים -<BR>
הריגתו של יעקב.                                </P>
<P ALIGN="RIGHT">
מותו של יצחק מתממש, ולתחושתם של חכמים התממש עוד<BR>
בחייו :"אמר רשב"י: אין הקב"ה מיחד שמו על הצדיקים<BR>
בחייהן אלא לאחר מיתתן... והרי מצינו שיחד הקב"ה <BR>
שמו על יצחק הצדיק בחייו שכן הוא אומר ליעקב     <BR>
)בראשית כה( 'אלהי אברהם אביך ואלהי יצחק' רבי   <BR>
ברכיה ורבנן רבנן אמרי: רואה את אפרו כאלו הוא   <BR>
צבור על גבי המזבח ורבי ברכיה אמר הואיל ונתייסם <BR>
בעיניו כאלו הוא מת לפי שהיה גנוז לתוך הבית ויצר<BR>
הרע פסק הימנו לכך כתיב ויהי כי זקן יצחק: )מדרש <BR>
תנחומא תולדות פרק ז(                           </P>
<P ALIGN="RIGHT">
יעקב נמלט מפני האיום על מותו הנה עשו אחיך מתנחם<BR>
לך להרגך ... וקום ברח לך אל לבן אחי חרנה &hellip; למה <BR>
אשכל גם שניכם יום אחד:  בריחה זו מהמוות, מצמיחה<BR>
חיים רבים ודרכו מתממשת ברכת ה' לאברהם. המוות   <BR>
משמש חלק מהדרמה, הוא עולה על הבמה, עוטף אחד,   <BR>
מתקרב לשני ומתרחק. המוות גם משמש לחז"ל  דרך    <BR>
להדגיש כי עשו ויעקב, איש יודע צייד ואיש תם, אינם<BR>
יכולים להמלט זה מגורל זה.  באותה שעה נתקיימה   <BR>
נבואתה של רבקה דכתיב למה אשכל גם שניכם יום אחד <BR>
ואף על גב דמיתתן לא ביום אחד הואי קבורתן מיהא  <BR>
ביום אחד הואי )סוטה י"ג ע"א(.                  </P>
<P ALIGN="RIGHT">
גם הדיאלוג שבין המוות ליצר המוזכר במדרש זה לא  <BR>
נעלם מגליה הסוערים של פרשתנו - וישאלו אנשי המקום<BR>
לאשתו ויאמר אחותי היא כי ירא לאמר אשתי פן      <BR>
  &hellip; יהרגוני אנשי המקום על רבקה כי טובת מראה היא<BR>
ויקרא אבימלך ליצחק ויאמר אך הנה אשתך הוא ואיך  <BR>
אמרת אחותי הוא ויאמר אליו יצחק כי אמרתי פן אמות<BR>
עליה &hellip; ויצו אבימלך את כל העם לאמר הנגע באיש הזה<BR>
ובאשתו מות יומת.                               </P>
<P ALIGN="RIGHT">
יצרים, ומוות. יצר המין ויצר המוות ירדו כרוכים  <BR>
לעולם. ארוס ותנטוס. אותו פיתוי שגרם לאכילה מעץ <BR>
הדעת הביא עמו את המוות  'ותרא האשה כי טוב העץ  <BR>
למאכל וכי תאוה הוא לעינים &hellip; ותפקחנה עיני שניהם <BR>
וידעו כי ערמים הם &hellip; ולאדם אמר &hellip; עד שובך אל האדמה<BR>
כי ממנה לקחת כי עפר אתה ואל עפר תשוב'. )בראשית <BR>
ג'(  זה מורה על חיים מתפרצים וזה על החנקתן, אך <BR>
עוצמתן שווה, כוח הנעתן דומה והם משמשים בערבוביה<BR>
ככוחות המזינים את העולם. וסמיכות הפסוקים       </P>
<P ALIGN="RIGHT">
כמעט שכב אחד העם את אשתך והבאת עלינו אשם:      </P>
<P ALIGN="RIGHT">
ויצו אבימלך את כל העם לאמר הנגע באיש הזה ובאשתו<BR>
מות יומת:                                      </P>
<P ALIGN="RIGHT">
ויזרע יצחק בארץ ההיא וימצא מאה שערים ויברכהו   <BR>
ה':                                            </P>
<P ALIGN="RIGHT">
גם היא כנראה אינה סתמית.                       </P>
<P ALIGN="RIGHT">
פעמים שהמוות משמש בשפה להדגשת מורת רוח 'ותאמר  <BR>
רבקה אל יצחק קצתי בחיי מפני בנות חת אם לקח יעקב<BR>
אשה מבנות חת  ... למה לי חיים.' מעין "טוב מותי <BR>
מחיי", ופעמים ניתן לראות סמל גם בבארות המים    <BR>
)חיים( שסתמום פלשתים אחרי מות אברהם. מוות גורר <BR>
ישימון.                                        </P>
<P ALIGN="RIGHT">
פרשה זו המתארת את החיים הסוערים, פותחת במותו של<BR>
אברהם  מבלי לומר זאת במפורש, ומסתיימת במותו של <BR>
יצחק מבלי לבטא זאת במילים. הפרשה כולה אפופה במתח<BR>
של יריבות, מתח שהמוות אורב לפתחו. תחילת הפרשה  <BR>
באמירה ושני לאומים ממעיך יפרדו  וסופה בפרידה   <BR>
ממשית, כמעט מבוהלת  קום ברח אל לבן...וילך פדנה <BR>
ארם אל לבן.  הפרידה בין שני ענפי המשפחה היא    <BR>
באותו זמן גם  הפרידה מאבות המשפחה. נתיב חדש נסלל<BR>
ויצמיח חיים חדשים.                             </P>
<P ALIGN="RIGHT">
"יש בני אדם - היודעים לשוות משמעות ערכית ל"מספר<BR>
ימי חיי ההבל" )לשון קהלת(, בין אם המספר הוא קצר<BR>
ובין אם המספר הוא ארוך, בין אם יש לחייהם המשך  <BR>
אחרי המוות בין אם אין. ובזה יש הבדלים עצומים בין<BR>
בני אדם". מתוך: רציתי לשאול אותך, פרופ' ליבוביץ.<BR>
</P>
<P ALIGN="RIGHT">
<FONT SIZE="-1">   ד"ר חיים רובינשטיין הוא מנהל אגף הפיתוח בקרן<BR>
תל"י.                                          </FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h3 ALIGN="RIGHT">
גורלו וייעודו של עם ישראל בעמים ובעולם         </h3>
<P ALIGN="RIGHT">
ר' ברכיה פתח: )שיר ז( 'שובי שובי השולמית שובי  <BR>
שובי ונחזה בך'; ארבעה פעמים כתיב שובי כנגד ארבע<BR>
מלכיות שישראל נכנסין לתוכן לשלום ויוצאין בשלום.<BR>
השולמית אומה ששלום חי העולמים מתנהג בה מאהל    <BR>
לאהל, השולמית אומה שהכהנים משימין לה שלום בכל  <BR>
יום, שנאמר )במדבר ו( 'ושמו את שמי' וכתיב 'וישם <BR>
לך שלום', השולמית אומה ששלום העולמים דר בתוכה, <BR>
שנאמר )שמות כח( 'ועשו לי מקדש ושכנתי בתוכם'    <BR>
השולמית אומה שאני עתיד ליתן בה שלום, שנאמר     <BR>
)ויקרא כו( 'ונתתי שלום בארץ', השולמית אומה שאני<BR>
עתיד לנטות אליה שלום, ככתוב )ישעיה סו( 'כה אמר <BR>
ה' הנני נוטה אליה כנהר שלום'.                  </P>
<P ALIGN="RIGHT">
ר' שמואל בר תנחום ור' חנא בשם ר' אידי אומה שעשת<BR>
שלום ביני ובין עולמי, שאלולי היא הייתי מחריב את<BR>
עולמי. ר' הונא בשם ר' אחא פתח )תהלים עה( 'נמוגים<BR>
ארץ וכל יושביה' ככתוב )שמות טו(  'נמוגו כל יושבי<BR>
כנען' אנכי תכנתי אנכי כיון שקיבלו עליהם אנכי ה'<BR>
אלהיך תכנתי עמודיה סלה ונתבשם העולם. ר' אלעזר בן<BR>
מרון אומר: אומה שהיא משלמת אישטטיונו )=קיומו( של<BR>
עולם הן הן בעולם הזה הן הן בעולם הבא. רבי לוי  <BR>
אמר: אומה שכל טובה שהיא באה לעולם אינה באה אלא <BR>
בזכותה; הגשמים אינם יורדין אלא בזכותה, הטללים  <BR>
אינם יורדין אלא בזכותה, שנאמר 'ויתן לך האלהים  <BR>
מטל השמים' לך בזכותך ובך הדבר תלוי.            </P>
<P ALIGN="RIGHT">
<FONT SIZE="-1">                   (בראשית רבה פרשה סו פסקה ב)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">

<h3 ALIGN="RIGHT">
חז"ל אינם מהססים לבקר מעשי אבות לצורך הפקת לקח <BR>
מוסרי.                                         </h3>
<P ALIGN="RIGHT">
'כשמוע עשו את דברי אביו'&hellip;: א"ר חנינא כל מי שהוא<BR>
אומר  שהקב"ה  וותרן הוא, יתוותרון בני מעוהי אלא<BR>
מאריך  אפיה  וגבי  דיליה )וגובה את שלו(.  זעקה <BR>
אחת  הזעיק  יעקב לעשו  דכתיב 'כשמוע עשו את דברי<BR>
אביו ויזעק זעקה' והיכן נפרע לו? בשושן הבירה    <BR>
שנאמר )אסתר ד( 'ויזעק זעקה גדולה ומרה עד מאד.  <BR>

<FONT SIZE="-1">                          (בראשית רבה פרשה סז )</FONT></P>
<P ALIGN="RIGHT">
' ויהי  בערב  וגו''  כל הלילה היה משמש  עמה    <BR>
סבור  שהיא  רחל,  כיון  שעמד בבוקר 'והנה  היא  <BR>
לאה'  אמר  לה ברתיה דרמאה )=בת הרמאי( למה רמית <BR>
אותי?  אמרה  לו:  ואת לא רמית באביך, כשהיה אומר<BR>
לך  'האתה  זה  בני עשו'?  והיית אומר 'אנכי עשו <BR>
בכורך' )בראשית  כז  יט( ואת  אומר למה רימיתני?!<BR>
אביך לא אמר  בא  אחיך  במרמה  ויקח  ברכתך?! )שם<BR>
שם לה(                                         <BR>
<FONT SIZE="-1">                      (מדרש אגדת בראשית פרק מט)</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

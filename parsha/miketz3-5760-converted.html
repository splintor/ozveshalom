<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Miketz</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת מקץ</FONT><BR>
<FONT SIZE=+4 color="Navy">שבת חנוכה</FONT><BR>
<FONT SIZE="3" COLOR="navy">גליון מס' 112 תש"ס</FONT><BR>

 </p>


<P ALIGN="RIGHT">
/FONT>'<BR/<והנה שבע שבלים דקות>FONT SIZE="+1"><B<':   בשעה  שהשנים  רעות,   <B>>
גופן  של  בריות  מעלה חטטין )כתמים(.           <BR>

<FONT SIZE="-1">                          (בראשית רבה פרשה פט) </FONT></P>
<h4 ALIGN="RIGHT">
'בקנה אחד': אחד על חשבון השני או אחד יחד עם    <BR>
השני?                                          </h4>
<P ALIGN="RIGHT">
עלות  בקנה אחד אות הוא לשובע.  ומפורש יותר מן <BR>
הראשון  ובדין  הוא  דלהוו מכחישים את היניקה זה <BR>
לזה ואפי' הכי היו בריאות וטובות.               <BR>

<FONT SIZE="-1">                         (חזקוני בראשית מא , ה)</FONT></P>
<P ALIGN="RIGHT">
'וארא  בחלומי  והנה  שבע שבלים עולות בקנה אחד':<BR>
רמז  אל  הפרנסה והמשא ומתן של אדם צריך להיות גם <BR>
כן בקנה אחד דהיינו באחדות וצריך גם כן שימור גדול<BR>
 לבל  ייכשל חס ושלום כנ"ל, לכן צריך האדם בכל   <BR>
מעשיו להיזהר ולהישמר לבל יפסוק מהקדושה .       <BR>

<FONT SIZE="-1">   (נועם אלימלך לרבי אלימלך מליז'נסק פרשת מקץ) </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
אחיכם אחר, בשנה האחרת, מקום אחר                </h2>
<h3 ALIGN="RIGHT">
פנחס לייזר                                     </h3>

<P ALIGN="RIGHT">
<FONT SIZE="-1">                                        לעילוי נשמותיהם של הורי היקרים<BR>
נתן בן ישראל יעקב ושושנה לייזר ז"ל , נלב"ע בזאת חנוכה תשל"ד           <BR>
מרים בת פנחס וחנה לייזר ז"ל, נלב"ע בכ"א בטבת תשנ"ו                    </P></FONT>

<P ALIGN="RIGHT">
<I>ושלח  לכם  את  אחיכם אחר ואת בנימין':   נראה'"<BR>
על דרך  הפשט  כי  לא היה שמעון רצוי אביו בעבור <BR>
דבר שכם,   ולכך  לא אמר את שמעון בני ואת בנימין,<BR>
 כי לא  יזכרנו  בשמו,  וכאשר עזבו במצרים ימים  <BR>
רבים, אילו  היה  בביתו  לחם  לא  שלח  עדיין  את <BR>
בנימין וינחהו במצרים. ורש"י  כתב ' רוח  הקדש   <BR>
נצנצה  בו לרבות את יוסף', ובבראשית  רבה  )צב  ג(<BR>
 גם כן אמרו ושלח לכם את אחיכם,  זה יוסף,  אחר, <BR>
זה שמעון, ונכון הוא, כי נתן דעתו  בעת התפלה    <BR>
להתפלל סתם גם על האחר אולי עודנו חי. ")רמב"ן   <BR>
בראשית  מג, י"ד(                               </I></P>
<P ALIGN="RIGHT">
פנים רבות ל"אחר"; המשמעות שלפי פירוש הרמב"ן    <BR>
מוגדרת כפשט מייחסת ל"אחר" גוון שלילי, בדומה    <BR>
לתנא אלישע בן אבויה, רבו של רבי מאיר, שיצא     <BR>
לתרבות רעה והפך ל"אחר". שמעון הוא "אחר", כי    <BR>
איננו רצוי לאביו, הוא אימץ את דרכו של עשו )"כלי<BR>
חמס מכרותיהם"( ולכן יעקב, בערוב ימיו, מכריז    <BR>
"בסודם על תבא נפשי, בקהלם אל תחד כבודי".      <BR>
במעשיו, הוא הוציא עצמו מקהל ישראל ונהיה אחר.   <BR>
פירוש מעניין ל"אלוהים אחרים" מופיע במדרש הלכה  <BR>
ספרי עקב  )פיסקא מג(: "ולמה נקרא שמם אלהים     <BR>
אחרים?  שעושים  את  עובדיהם אחרים" . אלהים אחרים<BR>
הופכים את עובדיהם לאחרים, כאשר האחרות נתפסת   <BR>
כזרות. המשמעות המדרשית של אחר בה בוחר רש"י לפרש<BR>
את המילה מתייחסת לרובד סמוי, לא-מודע של התקשורת<BR>
בין יעקב לבניו. האחר המסתורי, הנעלם, מתייחס כאן<BR>
ליוסף אותו ייחל יעקב אבינו לראות בחיים. גם יוסף<BR>
היה אחר )"נער את בני בלהה ואת בני זלפה"( ופה   <BR>
הרמז לאח האחר, הנעלם, מזכיר את דברי מרדכי  לאסתר<BR>
במגילת אסתר "רוח והצלה יעמוד ליהודים ממקום    <BR>
אחר". גם בלק )במדבר כ"ג( מציע לבלעם ללכת ל"מקום<BR>
אחר" כדי שאולי שם יוכל לקלל את ישראל. ה"מקום   <BR>
האחר" הוא נעלם, מסתורי כפי שהאח האחר הנעלם     <BR>
והמסתורי קיים בעולם המשאלות הסמויות של יעקב    <BR>
אבינו )בבראשית ל"ז, לה, מביא רש"י את המאמר     <BR>
המדרשי בד"ה "וימאן להתנחם": אין אדם מקבל תנחומים<BR>
על החי וסבור שמת(.                             </P>
<P ALIGN="RIGHT">
 הקב"ה הודיע לאברהם ש"בשנה האחרת" שרה תלד את   <BR>
יצחק. כאשר אדם הראשון ))בבלי עבודה זרה ח, ע"א( <BR>
הבין שעולם כמנהגו נוהג וקיימת מחזוריות בעולם   <BR>
הטבע, קבע "לשנה האחרת" ימים טובים. גם חג החנוכה<BR>
נקבע כחג הודאה "בשנה אחרת" )בבלי שבת כ"א, ע"ב(,<BR>
שנה אחרי שהתרחש הנס. השנה ה"אחרת" היא שנה של   <BR>
הבשלה, של פרספקטיבה, של מימוש הפוטנציאל בו יש  <BR>
מקום לאמונה. הפוטנציאל של ה"אחרות" יכול גם להיות<BR>
מוחמץ והשנה האחרת מאפשרת לבחון את משמעותם של   <BR>
תהליכים לאורך זמן, לצד האמונה ב"מקום אחר" המכיר<BR>
באפשרות של שינוי. שמעון הוא "אחר" כי מעשיו הפכו<BR>
אותו לאחר, יוסף הוא אחר כי הוא מייצג את הכמיהה <BR>
והתקווה לעולם  אחר שאיננו נראה לעין. חלומותיו  <BR>
הפכו אותו לאחר ויכולתו לפענח חלומות, להקשיב    <BR>
לחלומותיהם של אחרים הביאו אותו לתפקיד הרם לו   <BR>
הגיע במצרים, לטובת מצרים, משפחתו והאזור כולו.  </P>
<P ALIGN="RIGHT">
 חג החנוכה זוכה לפופולריות מרובה במיתוס הציוני <BR>
מכיוון שה"עברי החדש" ראה עצמו כממשיך דרכו של   <BR>
המכבים. הישראלי החזק והלוחם המנוגד ליהודי הגלותי<BR>
מזדהה עם המכבים ודורות חונכו בארץ על האתוס של  <BR>
"מעטים מול רבים". ייתכן שהאדרה קיצונית זו של   <BR>
הכוח הצבאי שימשה בשנותיה הראשונות של המדינה גורם<BR>
מוטיבציוני הכרחי ופונקציונלי. מאידך גיסא,      <BR>
הקיבעון בשיכרון הכוח והדגשת ההיבטים המלחמתיים  <BR>
בחג החנוכה הופכים אותו לחג שמאדיר את שמעון,    <BR>
האחר, במקום לתת את הדעת על המשמעות האחרת הנעלה<BR>
שבשיבת ציון.                                   </P>
<P ALIGN="RIGHT">
מתנגדי הציונות הקיצוניים בעולם החרדי, מבית     <BR>
מדרשו של הרבי מסטמאר, ראו בה מרד נגד אומות העולם<BR>
ולא יכלו להכיל את האלמנטים הכוחניים  בחברה     <BR>
היהודית, מכיוון שמגמה זו סותרת את ארבע השבועות <BR>
שהשביע הקב"ה את ישראל. התנועה הציונית רצתה     <BR>
להחזיר את העם היהודי אל חיק ההיסטוריה והיתה    <BR>
מוכנה לשחק לפי הכללים המקובלים על כל תנועה של  <BR>
שחרור לאומי. הסכנה של האדרת "שמעון", האח ה"אחר",<BR>
והפיכת החזון הציוני לאלהים אחרים, שעושים עובדיהם<BR>
אחרים, על-ידי קיצוץ בנטיעות )כדוגמת "אחר"      <BR>
שהתיימר להבין דרכי שמים( היא סכנה ממשית ואין   <BR>
להתעלם ממנה.                                   </P>
<P ALIGN="RIGHT">
האחרות הרצויה היא האחרות, המשאירה מקום לאמונה  <BR>
המפוכחת המלווה את התקווה בספק ובחרדה; אמנם, הלכה<BR>
נפסקה כדברי בית הלל ואנו מצווים להוסיף אור     <BR>
ותקווה, אך אין לשכוח מדוע נפסקה הלכה כבית הלל, <BR>
כדברי הגמרא )בבלי,  עירובין  יג, ע"ב( "מפני מה <BR>
זכו בית הלל לקבוע הלכה כמותן? מפני שנוחין      <BR>
ועלובין  היו  ושונין דבריהן ודברי בית שמאי ולא <BR>
עוד  אלא  שמקדימין  דברי בית שמאי לדבריהן". בבית<BR>
מדרש המתנהל על-פי בית הלל, יש מקום לבית שמאי   <BR>
הסבור כי "פוחת והולך".                         </P>
<P ALIGN="RIGHT">
ראייה מפוכחת של החזון היא המאפשרת ליוסף )אחיכם <BR>
"אחר" לפי הפירוש המדרשי( לחלום, להקשיב         <BR>
לחלומותיהם של אחרים, להבינם אך גם לתרגמם לשפת  <BR>
        .("&hellip;המעשה )"ועתה ירא פרעה איש נבון וחכם</P>
<P ALIGN="RIGHT">
עדיין מצויים אנו , להרגשתי, ב"שנה האחרת" בה    <BR>
ניתן לקוות לעולם אחר, בה ניתן להתגבר על הסכנות <BR>
שב"אחרות שמעונית" אם נהיה מודעים ומפוכחים לסכנות<BR>
אלו ופתוחים לנעלם, למסתורי ולנשגב.             </P>

<P ALIGN="RIGHT">
<FONT SIZE="-1">        פנחס לייזר, עורך שבת שלום, הוא פסיכולוג</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מי מאיר למי?                                   </h3>
<P ALIGN="RIGHT">
'כי אתה תאיר נרי': אמרו  ישראל  לפני  הקב"ה:   <BR>
רבונו של עולם,  לנו  אתה אומר שנאיר  לפניך?  אתה<BR>
הוא אורו של עולם והאורה דרה אצלך  דכתיב  )דניאל <BR>
ב( 'ונהורא  עמיה  שרא'  ואתה אומר  'אל  מול  פני<BR>
 המנורה'  הוי  'כי אתה תאיר נרי'? אמר להם הקדוש<BR>
ברוך הוא: לא שאני צריך לכם, אלא שתאירו  לי  כדרך<BR>
 שהארתי  לכם. למה? לעלות אתכם בפני   האומות,   <BR>
שיהיו  אומרים  ראו  היאך  ישראל מאירין למי שהוא<BR>
מאיר לכל העולם. משל למה הדבר דומה?  לפיקח  וסומא<BR>
 שהיו  מהלכין  בדרך,  אמר  לו פיקח  לסומא      <BR>
כשנכנס לתוך הבית: צא והדלק לי את הנר  הזה והאיר<BR>
לי. אמר לו הסומא: בטובתך, כשהייתי בדרך  אתה    <BR>
היית  מסמכני,  עד  שנכנסנו לתוך הבית אתה  היית <BR>
מלוה  אותי ועכשיו אתה אומר הדלק לי את  הנר  הזה <BR>
והאיר  לי?  אמר  לו הפקח: שלא תהא מחזיק  לי    <BR>
טובה  שהייתי מלווך בדרך, לכך אמרתי לך האיר  לי. <BR>
כך הפקח זה הקב"ה, שנאמר )זכריה ד( 'עיני ה'  המה <BR>
משוטטים  בכל הארץ' והסומא אלו ישראל, שנאמר     <BR>
)ישעיה  נט( 'נגששה כעורים קיר' היה הקדוש ברוך  <BR>
הוא  מנהיגן  ומאיר  להם  שנא' )שמות יג( 'וה'   <BR>
הולך  לפניהם  יומם'  כיון שעמד המשכן קרא הקב"ה <BR>
למשה  ואמר לו תאירו לי שנא' 'בהעלותך את הנרות' <BR>
בשביל לעלות לכם.                               </P>
<P ALIGN="RIGHT">
<HR WIDTH="95%" ALIGN=CENTER>
</P>
<h3 ALIGN="RIGHT">
ספר חדש                                        </h3>

<P ALIGN="RIGHT">
ספר יובל השבעים לטובה אילן )עין טובה: דו-שיח   <BR>
ופולמוס בתרבות ישראל בעריכת נחם אילן ובהוצאת   <BR>
הקיבוץ המאוחד ונאמני תורה ועבודה(              </P>
<P ALIGN="RIGHT">
  מכיל מעל עי"ן מאות עמודים מגוונים המחוטבים   <BR>
לשערים הבאים: חינוך, מעמד האישה, בין דתיים     <BR>
לחילוניים, ספרות והגות ועיונים בהלכה. חלק      <BR>
מהמאמרים בספר עוסק בנושאים היסטוריים כגון מאמרה<BR>
של דבי וויסמן על המחלוקת סביב הקמת בית הספר    <BR>
'חורב' בירושלים; או מאמרו של צבי צמרת על בן    <BR>
גוריון ויחסו לציונות הדתית ולחרדים בשנותיה     <BR>
הראשונות של המדינה. חלק אחר של המאמרים עוסק    <BR>
בסוגיות חברתיות כמו מאמרה של לאה שקדיאל על הפרדה<BR>
בין המינים בבתי ספר תיכוניים או מאמרה של רחל   <BR>
אריאלי על נסיונה כעובדת סוציאלית בבני ברק. מאמר<BR>
זה מהווה הזדמנות נדירה להציץ אל תוך מה שהחברה  <BR>
החרדית מתאמצת להסתיר ולהכחיש: בעיות בין הורים  <BR>
וילדים במשפחה החרדית, יחד עם הדרכים לטיפול     <BR>
בבעיות אלה במסגרת המקובלת על תת-חברה זו. מרבית <BR>
מאמרי הספר סובבים סביב נושאים הגותיים. תמר רוס <BR>
שואלת האם מסוגלות אנו להתפלל לאבינו שבשמים?    <BR>
מאמרה מצטרף לשורה של חיבורים, בין היתר מפרי עטה,<BR>
שהעלו בעוצמה ובחיוניות רבים אל השיח הדתי את נושא<BR>
מעמד האישה. המהפכה הפוליטית-דתית מיצתה את עצמה <BR>
ועברה כבר את שיאה הרעיוני והמוסדי. את מקומה    <BR>
תופסת עתה המהפכה הפמיניסטית-דתית כתחום הממזג   <BR>
מודרנה ומסורת. גל החידוש והתסיסה עבר           <BR>
מהחלוץ-הלוחם-המתנחל-הרב אל האישה הדתית-המודרנית.<BR>
עניין זה של מעמד האישה משיק למאמרו של יוסף     <BR>
אחיטוב הדן במיתוס ובאתוס של המיניות בחברה הדתית.<BR>
אחיטוב מצא את הדרך הראויה לכתוב על הנושא הרגיש <BR>
בדרך הראויה, בפתיחות ובגילוי לב. אחיטוב עומד על<BR>
השינוי שחוללה אסכולת 'מרכז הרב' בציונות הדתית, <BR>
שינוי אותו ניתן לתמצת במשפט הבא: יצירת אתוס    <BR>
ארוטי חרדי המנומק באמצעות מיתוס לאומי-דתי. מאמרו<BR>
של אבי שגיא הנו אתגר לכל קורא ודורש מידה רבה של<BR>
ריכוז וחשיבה מופשטת. שגיא מציע תפיסה ומיפוי    <BR>
חדשים לשיח ולמתחים שבין דתיים לבין חילוניים.   <BR>
שגיא מבקר את השיח המתנהל כיום בין שני המחנות   <BR>
ומאפיין אותו כשיח זכויות. במקום שיח הזכויות מציע<BR>
שגיא לפתח את שיח הזהויות. שגיא מבקר במאמרו את  <BR>
הגישה הדומיננטית בכל אחד משני המחנות וטוען שבכדי<BR>
לפתח שיח מסוג אחר על שניהם לערוך רביזיה בדרכם. <BR>
במידה רבה יש הקבלה בין השיח על אודות מעמד האישה,<BR>
המהפכה הפמיניסטית-דתית, לבין הנושא עליו עומד   <BR>
שגיא. השיח הפמיניסטי-הדתי מתחיל במישור הזכויות <BR>
אך בהדרגה הוא עובר לתחום הזהות ושם הוא מאתגר את<BR>
הגישה המקובלת. אם אכן זה אשר יתרחש בתחום שבין  <BR>
דתיים לחילוניים, או לכל הפחות בין קבוצות העילית<BR>
והמשכילים שבשני המחנות, יהיה מאמרו של שגיא לאבן<BR>
דרך. בכל מקרה, מאמרו של שגיא מעורר את הצורך לדון<BR>
על הנושא ולהעמידו על סדר היום האינטלקטואלי כשם <BR>
שנושא מעמד האישה הנו מרכזי בסדר היום של הציבור <BR>
הדתי.                                          </P>
<P ALIGN="RIGHT">
                                     <FONT SIZE="-1">מנחם קליין</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - Sukkot </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">חג הסוכות</FONT><BR>
<FONT SIZE="3" COLOR="navy">גליון מס' 101 תש"ס</FONT><BR>

 </p>

<P ALIGN="RIGHT">
בקשו חכמים לגנוז ספר קהלת, מפני שדבריו סותרין <BR>
זה את זה.                                     <BR>
ומפני מה לא  גנזוהו?  מפני  שתחילתו  דברי     <BR>
תורה וסופו דברי תורה.                         <BR>
                      <FONT SIZE="-1">      (בבלי שבת  ל, ע"ב)</FONT></P>

<h3 ALIGN="RIGHT">
מחזוריות השנה כמחזוריות החיים                 </h3>
<P ALIGN="RIGHT">
ונראה לי שיש קשר בין המנהג לקרוא את "קהלת"   <BR>
בחג הסוכות לדברי רבי יונתן בילקוט  קהלת:      <BR>
" רבי יונתן אמר שיר השירים כתב תחלה ואחר כך   <BR>
משלי ואחר כך קהלת,  ומייתי לה רבי יונתן מדרך  <BR>
ארץ,  כשאדם נער אומר דברי זמר, הגדיל, אומר דברי<BR>
משל,  הזקין אומר דברי הבלים.."                <BR>
<FONT SIZE="-1">         (ילקוט שמעוני קהלת, פרק א סימן תתקסה)</FONT></P>
<P ALIGN="RIGHT">
שלושת הרגלים מסמלים מחזור זה  בתקופות השנה:   <BR>
באביב, המקביל לגיל הנערות - קורין בפסח שיר    <BR>
השירים )'עת הזמיר הגיע'(; בקציר ועונת ביכורי  <BR>
הפירות - קורין מגילת רות שנזכר בה קציר חיטים; <BR>
באסיף - תקופת הזקנה - קורין קהלת, המזכיר סופו<BR>
של אדם, המסתיים ב' סוף דבר'.                  <BR>
<FONT SIZE="-1"> מתוך הקדמתו של מרדכי זר-כבוד לפירושו על קהלת)<BR>
במהדורת "דעת מקרא"(                           </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<FONT SIZE="+2"><FONT COLOR="navy"><B>ופרוש עלינו סוכת שלומך, סוכת רחמים וחיים ושלום</B></FONT></FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
בין נחלה להפקר                                </h2>
<h3 ALIGN="RIGHT">
אריאל רטהאוז                                  </h3>

<P ALIGN="RIGHT">
אופיו החקלאי של חג הסוכות וזיקתו לסביבה הטבעית<BR>
באים לידי ביטוי בשמו האחר המוזכר בתורה, "חג   <BR>
האסיף" )שמות כג, טז ו-לד,כב(, וכמובן בעצם מצוות<BR>
החג ובמנהגיו, הקשורים ברובם בעולם הצומח )ארבעת<BR>
המינים, סוכה, הושענות(. ואולם יחס זה אל הסביבה<BR>
הטבעית רחוק מלהיות חד-משמעי או חד-סטרי: למעשה,<BR>
זהו יחס אמביוולנטי מאוד המעורר תהיות אחדות.   </P>
<P ALIGN="RIGHT">
     מצד אחד, קשורה מצוות ארבעת המינים בבירור <BR>
בצמחייה של מולדתו ההיסטורית של עם ישראל, ונותנת<BR>
אפוא ביטוי ישיר ליחס של בעלות, של שייכות למולדת<BR>
זו: ארבעת המינים הם חלק מנופנו הטבעי, מינים   <BR>
מובהקים של ארץ ישראל או של ארצות הים התיכון,  <BR>
וקשה אפילו להעלות על הדעת שיתקיימו בתנאי אקלים<BR>
שונים מאלה של האקלים הים-תיכוני )הרי ידועים   <BR>
הסיפורים על הקושי שהיה קיים פעם, לפני עידן    <BR>
מטוסי הסילון, להשיג לולבים או אתרוגים בארצות  <BR>
אירופה הקרות, ועל קהילות שלמות, בפולין או     <BR>
ברוסיה, שהסתפקו בלולב אחד שעבר מיד ליד בין    <BR>
מתפללי בית הכנסת(.                            </P>
<P ALIGN="RIGHT">
     לעומת זאת, מצוות הסוכה איננה קשורה כלל   <BR>
בסביבה הטבעית של ארץ ישראל. מותר לסכך בכל דבר <BR>
שגידולו מן הארץ )במגבלות הלכתיות מסוימות( - גם<BR>
בצמחייה ארקטית או במחצלת של קנים או בסתם עצים <BR>
מנוסרים שנועדו לכך. הווי אומר: מצווה זו יוצרת <BR>
דווקא קשר פתוח יותר, רבגוני ואוניברסאלי יותר  <BR>
בין האדם לסביבה הטבעית, קשר שאינו מבליט את    <BR>
השייכות ואת הבעלות אלא דווקא את היכולת להתייחס<BR>
לדברים שאינם קנייננו המוחלט, לדברים שיכולים גם<BR>
להיות מנותקים מעולמנו האידיאלי )ארץ ישראל( ושעל<BR>
כל פנים אין אנו חשים אדונים עליהם. בכל רחבי תבל<BR>
מסככים היהודים מכל הבא ליד, נזקקים לצמחי המקום<BR>
ולאו דווקא לצמחי ארץ ישראל.                   </P>
<P ALIGN="RIGHT">
      הבחנה זו בין בעלות לחוסר-בעלות באה לידי <BR>
ביטוי, מבחינה הלכתית,  בחילוקי דינים בסיסיים של<BR>
חג הסוכות. כידוע, כדי לצאת ידי חובה ביום הראשון<BR>
של חג חייב אדם להיות בעליו של לולבו )שכן כתוב <BR>
"ולקחתם לכם ביום הראשון", ויקרא כג, מ, וכדברי <BR>
הגמרא במסכת סוכה מ"א, ב : "לכם" -  "משלכם"(,  <BR>
אבל אדם יוצא ידי חובתו בסוכת חברו, כל שבעת ימי<BR>
החג. לשון אחר: במצוות לולב, הקשורה קשר הדוק כל<BR>
כך בצמחיית ארץ ישראל, חייב גם האדם לתת ביטוי  <BR>
לכך שהוא נוהג מנהג אדנות בארץ  הזאת, שהוא "בעל<BR>
בעמיו" ההולך לקנות מצמחי ארצו בכספו שלו, אחרת <BR>
לא יצא ידי חובה; ואילו מצוות סוכה מעידה בבירור<BR>
שאין לאדנות ולבעלות שום משמעות וערך: כל יהודי <BR>
יכול לשבת, גם ביום הראשון, בסוכה שאינה שלו    <BR>
ולצאת בה ידי חובתו, וסכך הסוכה עצמו אין לו    <BR>
כאמור שום קשר מיוחד לצמחיית ארץ ישראל.        </P>
<P ALIGN="RIGHT">
      כיצד יש להסביר את האמביוולנטיות הזו? איך<BR>
ליישב את הסתירה הטבועה באופיין המנוגד של שתי  <BR>
המצוות העיקריות של חג הסוכות?                 </P>
<P ALIGN="RIGHT">
      יתכן שגם במקרה זה נעוצה התשובה ביכולתנו <BR>
להסתכל על הדברים משתי זוויות ראיה, בלי להסתגר <BR>
בדל"ת אמותיה של תפיסה בלעדית ונוקשה מדי. יתכן <BR>
שגם פה נגלה שמה שנראה כסתירה הוא רק פער בין שני<BR>
קצוות שאינם ניגודים אלא היבטים שונים, המשלימים<BR>
ומאזנים זה את זה.                             </P>
<P ALIGN="RIGHT">
     מצוות חג הסוכות מרעננות את קשרנו לאדמה  <BR>
בכלל ולארץ ישראל בפרט, אבל דומה כי הן מוסיפות <BR>
לקשר הזה פן של שיקול-דעת ביקורתי. שכן בקיום   <BR>
מצוות אלה אנו עושים דבר והיפוכו: אנו נוטלים את<BR>
הלולב ומביעים בכך, בין השאר, את שייכותנו לארץ <BR>
ואת בעלותנו עליה, אבל בו בזמן אנו גם יושבים   <BR>
בסוכה, ובעצם הישיבה הזאת אנו מכריזים שארץ ישראל<BR>
היא לא חזות הכול.                             </P>
<P ALIGN="RIGHT">
     להבדיל ממצוות לולב, לא נועדה הסוכה לפאר  <BR>
את קשרנו לארץ אלא דווקא להזכיר לנו את ימי     <BR>
הנדודים לאחר יציאת מצרים ובטרם כניסתנו לארץ.  <BR>
בדרך זו  משחררת אותנו הסוכה, פעם בשנה ולימים  <BR>
מספר, ממה שניתן לכנות "פולחן נחלת האבות" )מכל <BR>
צמחי העולם, ולא רק מצמחי ארץ ישראל, מותר לבנות<BR>
את הסכך הדק והרעוע המגן על ראשנו(, והיא מזהירה<BR>
אותנו שלא פחות חשובה מהבעלות היא היכולת לזכות <BR>
באור מן ההפקר, היכולת להרגיש שאנו משתחררים מן <BR>
ההשתוקקות לעוצמה ולנחלה. ומן הראוי להביא בהקשר<BR>
זה את דבריו של הרשב"ם  על ויקרא כד, מג: "ולכך <BR>
יוצאים מבתים מלאים כל טוב בזמן אסיפה, ויושבין <BR>
בסוכות, לזכרון שלא היה להם נחלה במדבר ולא בתים<BR>
לשבת. ומפני הטעם הזה קבע הקב"ה את חג הסוכות   <BR>
בזמן אסיפת גורן ויקב, לבלתי רום לבבם על בתיהם <BR>
מלאים כל טוב, פן יאמרו: ידינו עשו לנו את החיל <BR>
הזה."                                         </P>
<P ALIGN="RIGHT">
    אכן נראה, שכפי שהטעים הרשב"ם, מצווים אנו  <BR>
לעשות בסוכות את הדרך כולה בכיוון הנגדי, לחזור <BR>
לאחור, לפסוע חזרה מהנחלה אל הסוכה הרעועה,     <BR>
מהבעלות אל ההפקר, מארץ ישראל אל המדבר, להתחיל <BR>
בארץ ישראל השייכת לנו )"ולקחתם לכם ביום       <BR>
הראשון"( ולהגיע אל המדבר שאינו שייך לאף אחד   <BR>
)"כי בסוכות הושבתי את בני ישראל בהוציאי אותם  <BR>
מארץ מצרים"(. ובימינו, משנפוץ בכל קהילות ישראל<BR>
המנהג לחגוג את חג התורה לא רק בשבועות אלא גם  <BR>
בחג הקרוי בפינו "שמחת תורה", דווקא במוצאי     <BR>
סוכות, אפשר לומר שאנו עושים את הדרך המובילה   <BR>
אותנו חזרה למדבר עד תומה, עד לרגע של מתן תורה <BR>
ממש.                                          </P>
<P ALIGN="RIGHT">
      בעצם, קישור זה בין ישיבה בסוכה לקבלת    <BR>
התורה הוא כמעט מובן מאליו. הרי ארץ ישראל היתה <BR>
תכלית מסען של בני ישראל, אבל התורה ניתנה במדבר,<BR>
במקום שבו הם ישבו בסוכות, באותה "ארץ לא זרועה"<BR>
שבה הלכה כנסת ישראל אחרי הקדוש ברוך הוא, אשר  <BR>
ברבות הימים זכר לה חסד נעוריה.                </P>
<P ALIGN="RIGHT">
      לא מתוך גאוות הנחלה, הלאומית או הפרטית, <BR>
ניתן לקבל את התורה בלב טהור ולזכות בה, אלא מתוך<BR>
הכנעה וויתור על תחושת העוצמה, כדברי הגמרא במסכת<BR>
נדרים )נ"ה, א(: "'וממדבר מתנה' )במדבר כא, יח(:<BR>
כיוון שעושה אדם את עצמו כמדבר, שהוא מופקר לכל,&hellip;<BR>
תורה נתנה לו במתנה."                          </P>
<P ALIGN="RIGHT">
<FONT SIZE="-1"> ד"ר אריאל רטהאוז הוא חוקר                    <BR>
ספרות ומתרגם                                  </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
ארבעת המינים כאברים חשובים באדם.              </h3>

<P ALIGN="RIGHT">
רבי מני פתח: )תהלים לה( 'כל עצמותי תאמרנה  ה' <BR>
מי   כמוך'   לא  נאמר  פסוק  זה  אלא  בשביל   <BR>
לולב;                                         </P>
<P ALIGN="RIGHT">
השדרה של לולב דומה לשדרה של אדם וההדס דומה    <BR>
לעין  וערבה דומה לפה והאתרוג דומה ללב.        </P>
<P ALIGN="RIGHT">
אמר דוד: אין  בכל  האיברים  גדול  מאלו, שהן   <BR>
שקולין כנגד כל הגוף הוי כל עצמותי תאמרנה.     </P>
<P ALIGN="RIGHT">
<FONT SIZE="-1">                                 (ויקרא רבה ל)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
השמחה ומצוות החג  מעצבות  חברה, זיכרון ועמדה  <BR>
מוסרית.                                       </h4>

<P ALIGN="RIGHT">
אבל ימים טובים הרי כולם לשמחות ולהתקהלויות    <BR>
הגורמים הנאה שהיא הכרחית לאדם על הרוב, והם גם <BR>
מועילים בהתקרבויות הדרושות להיות בין בני אדם  <BR>
בקבוצים המדיניים. וייחוד אותם הימים יש להם    <BR>
טעמים;&hellip;וסוכות אשר המטרה בו השמחה והששון, הרי  <BR>
הוא שבעה ימים כדי לפרסם הדבר. אבל היותו בתקופה<BR>
זו, כבר נתבאר בתורה טעם הדבר "באספך את מעשיך מן<BR>
השדה", כלומר בעת שהאדם פנוי ונח מן העבודות    <BR>
ההכרחיות. וכבר הזכיר אריסטו בתשיעי מספר המידות<BR>
כי כך היה הדבר המפורסם בעמים מקדם אצלם, אמר   <BR>
בלשון זה: הזבחים לפנים וההתקהלויות היו נעשים  <BR>
אחר אסיף התבואות כאלו הן קרבנות בגלל הרווחה.  <BR>
ועוד, ישיבת הסוכה בעת זו סבילה, אין חום גדול  <BR>
ולא גשם טורד ושני החגים הללו כלומר סוכות ופסח <BR>
מלמדים רעיון ומידות, הרעיון בפסח היא זכרון    <BR>
אותות מצרים והשרשתן לדורות, אבל הרעיון בסוכות <BR>
השרשת אותות המדבר לדורות. והמידות, הם שיהא האדם<BR>
זוכר תמיד ימי הרעה בימי הטובה, כדי שתגדל תודתו<BR>
את ה' ותושג לו הענוה ושפלות הרוח, ולכן יאכל מצה<BR>
ומרור בפסח כדי לזכור מה שאירע לנו. וכן יצאו מן<BR>
הבתים וישבו בסוכות כדרך שעושים  העמלים שוכני  <BR>
המדברות והיערות, כדי לזכור שכך היה מצבנו לפנים,<BR>
'כי בסוכות הושבתי את בני ישראל&hellip;', ועברנו מזה  <BR>
לשכון בתי משכיות, במיטב המקומות שבעולם והדשן  <BR>
            &hellip;ביותר, בחסדי השם והבטחתו לאבותינו</P>
<P ALIGN="RIGHT">
<FONT SIZE="-1">       (מתוך "מורה נבוכים לרמב"ם" חלק ג', מ"ג)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
ענני הכבוד  מצביעים על תלותו של האדם בחסדי ה' <BR>
ומעודדים ענוה.                                </h4>

<P ALIGN="RIGHT">
'בסכת תשבו שבעת ימים' כנגד ענני הכבוד.        </P>
<P ALIGN="RIGHT">
'כל   האזרח   בישראל   ישבו  בסכת'  לגר  אינו <BR>
צריך להזהיר   שהרי  אין  לו  בית  אחרת,   אבל <BR>
האזרחים                                       </P>
<P ALIGN="RIGHT">
והמיושבים  בישראל אעפ"י שיש להם בתים ופלטרין  <BR>
גדולים,  ישבו הם בסוכות.  חג זה נקבע בזמן אסיפת<BR>
גרן  ויקב  פן  ירום לבבם על בתיהם שהם מלאים כל<BR>
טוב ויאמרו 'ידינו עשתה לנו את כל החיל הזה'    <BR>
ומתוך שישבו  בסוכה,  יתנו  שבח  והודיה  למי   <BR>
שנתן  להם נחלה ובתים מלאים כל טוב.            </P>
<P ALIGN="RIGHT">
<FONT SIZE="-1">                         (חזקוני ויקרא כג, מב)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מה טוב לאדם?                                  </h3>

<P ALIGN="RIGHT">
האנטיתזה בין השאלה שחוזרת ונשנית - מה טוב     <BR>
לאדם, ולא נמצא שום דבר שהוא טוב לאדם - ובין   <BR>
אותו פסוק אחרון, שבו לא נאמר מה טוב לאדם, אלא <BR>
מהו כל האדם, ז.א. מהי המשמעות שיש לקיום האנושי<BR>
בעולם ששום דבר איננו טוב לאדם - האנטיתזה הזאת <BR>
מוכיחה, שאותו פסוק אחרון איננו תוספת של יהודי <BR>
ירא-שמים שנבהל מפני הספקנות והפירה שבדברי     <BR>
המחבר, אלא להפך: הפסוק הזה מבטא את עיקר כוונתו<BR>
של המחבר. ק?הלת אינו אומר "את האלהים ירא      <BR>
ואת-מצותיו שמור כי זה טוב לאדם", אלא בצורה    <BR>
בולטת ומופגנת הוא אומר: "כי-זה כל האדם". זוהי <BR>
ראיית האמונה וראיית עבודת אלהים כערכים כשלעצמם,<BR>
לא כאמצעים להפיק מהם תועלת.                   </P>
<P ALIGN="RIGHT">
<FONT SIZE="-1">     מתוך "הערות לפרשיות השבוע" לפרופ' ישעיהו)<BR>
ליבוביץ' ז"ל, עמ'  137(                       </FONT></P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

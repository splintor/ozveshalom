<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Yitro</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת יתרו</FONT><BR>
<FONT SIZE="3" COLOR="navy">גליון מס' 119 תש"ס</FONT><BR>

 </p>

<P ALIGN="RIGHT">
</P>
<P ALIGN="RIGHT">
'והלחת מעשה   אלהים  המה  והמכתב  מכתב  אלהים  <BR>
הוא חרות  על הלחת'                            <BR>

אל תקרא חרות אלא חרות,  שאין לך  בן  חורין   <BR>
אלא מי שעוסק בתלמוד תורה. )אבות פרק ו משנה ב(  </P>

<h3 ALIGN="RIGHT">
מהי חירות?                                     </h3>
<P ALIGN="RIGHT">
'והמכתב  מכתב  אלהים  הוא חרות  על הלחת'  מהו <BR>
חרות.  ר'  יהודה  ור' נחמיה ;                 <BR>

 ר'  יהודה  אומר:  חירות  מן גליות ור' נחמיה   <BR>
אומר: חירות ממלאך המות.                        <BR>

בשעה שאמרו ישראל כל אשר דבר ה' נעשה ונשמע, אמר <BR>
הקב"ה אדם הראשון צויתיו  מצוה  אחת כדי שיקיימנה<BR>
והשויתיו למלאכי השרת  שנאמר )בראשית ג( 'הן האדם<BR>
היה כאחד ממנו'                                 <BR>

אלו   שהן   עושין   ומקיימין  תרי"ג  מצות  חוץ <BR>
מן הכללים  ומן  הפרטים  ומן הדקדוקים אינו דין  <BR>
שיהיו הן  חיין  וקיימין  לעולם? וכך כתוב )במדבר<BR>
כא( 'וממתנה נחליאל'  שנחלו  מהקב"ה שיהיו חיים  <BR>
וקיימין לעולם, כיון  שאמרו 'אלה אלהיך ישראל' בא<BR>
מות עליהן אמר הקב"ה:  בשיטתו של אדם הראשון הלכתם<BR>
שלא עמד בנסיונו  ג'  שעות  ובתשע  שעות  נקנסה  <BR>
עליו מיתה אני  אמרתי  אלהים  אתם והלכתם אחר    <BR>
מדותיו של אדם הראשון 'אכן כאדם תמותון '. )שמות <BR>
רבה פרשה לב(                                   </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
עם סגולה: מצב נתון או ייעוד                    </h2>
<h3 ALIGN="RIGHT">
דניאל סטטמן                                    </h3>

<P ALIGN="RIGHT">
ערב מתן תורה מבהיר ה"חתן" ל"כלה" את תנאי ההסכם <BR>
ביניהם. וכך אומר הקב"ה למשה:                   </P>

<P ALIGN="RIGHT">
<B><I>      ועתה אם שמוע תשמעו בקולי ושמרתם את בריתי'<BR>
והייתם לי סגולה מכל העמים כי לי כל הארץ.' )יט, <BR>
ה(                                             </I></B></P>
<P ALIGN="RIGHT">
סגולה זו של ישראל -- מה טיבה? שתי תשובות       <BR>
עקרוניות מוצאים אנו לשאלה זו. לפי הראשונה,     <BR>
סגולתו וייחודו של עם ישראל מציינים ייעוד ומטרה,<BR>
ולא מצב נתון. לפי השנייה, סגולתו מציינת תכונה  <BR>
קבועה, מין איכות מיוחדת שכל יהודי מבורך בה ואשר<BR>
מבדילה בין ישראל לעמים בלא תלות בהתנהגותו של   <BR>
הישראלי.                                       </P>
<P ALIGN="RIGHT">
המבטא המובהק של העמדה הראשונה בהגות בת-זמננו   <BR>
הוא ישעיהו ליבוביץ החוזר עליה  במקומות רבים    <BR>
בכתביו. כך למשל הוא אומר:                      </P>
<P ALIGN="RIGHT">
"הייחוד של עם ישראל אינו עובדה, אלא משימה.     <BR>
ישראל אינה מציאות אלא תפקיד... עם ישראל אינו העם<BR>
הנבחר, אלא מצווה להיות העם הנבחר. ומהי בחירתו? <BR>
"אשר בחר בנו מכל העמים ונתן לנו את תורתו". אין <BR>
לעם ישראל ייחוד של מהות, אלא ייחודו בתביעה     <BR>
המוצגת לו.                                     </P>
<P ALIGN="RIGHT">
אמנם עמדו עוררים על תפיסה זו, משום שלא היו     <BR>
מסוגלים לאמונה רמה זו. והראשון שערער עליה היה  <BR>
קורח, שהכריז "כל העדה כולם קדושים" -- הייחוד של<BR>
עם ישראל הוא עובדה קיימת, הוא גוי קדוש מבחינת  <BR>
מהותו. אולם 3 פסוקים לפני הצהרת קורח כתוב "למען<BR>
תזכרו ועשיתם את כל מצוותי והייתם קדושים" -- אין<BR>
אתם קדושים אלא נתבעים לקדושה."                 </P>
<P ALIGN="RIGHT">
עמדה זו היא לכאורה הפשט של הפסוק בפרשתנו שצוטט <BR>
לעיל, לפיו היותו של עם ישראל סגולה מכל העמים   <BR>
מותנה בקיום המצוות, שהרי לפנינו משפט תנאי )"אם <BR>
שמוע תשמעו בקולי... והייתם לי סגולה"(.         </P>
<P ALIGN="RIGHT">
אם אין הבדל שבמהות בין היהודי ללא-יהודי, ברור  <BR>
שגוי המבקש להצטרף לעם ישראל בדרך של גיור שווה  <BR>
לחלוטין ליהודי, וכפי שכתב הרמב"ם לר' עובדיה הגר<BR>
"אין שום הפרש בינינו לבינך לשום דבר".          </P>
<P ALIGN="RIGHT">
המייצג הידוע של העמדה השנייה הוא רבי יהודה הלוי<BR>
הקובע שעם ישראל מייצג דרגה אחרת בקיום, מעל     <BR>
הדומם, הצומח, החי, והאדם. דהיינו, ההבדל בין    <BR>
ישראל לעמים הוא איכותי, כמו ההבדל בין החי לאדם,<BR>
ולא הבדל של דרגה, והבדל זה אינו תלוי במעשיהם של<BR>
ישראל. תפיסה זו זכתה לניסוחים שונים בספרות הקבלה<BR>
ושלוחותיה, לפיהן מקורם של ישראל בכוחות הקדושה  <BR>
ואילו מקורם של אומות העולם בכוחות הטומאה. כך   <BR>
למשל נאמר בספר הפליאה )סא ע"א(:                </P>
<P ALIGN="RIGHT">
"זהו שאמרו רז"ל כי ישראל נקרא אדם ]"ואין אומות <BR>
העולם קרוין אדם"[, על שנפשו יורדה לו מאדם, אבל <BR>
אומות העולם שנפשם באה להם מכוחות הטומאה נקראים <BR>
חזיר."                                         </P>
<P ALIGN="RIGHT">
תפיסה מהותנית זו על סגולת עם ישראל אינה נושאת  <BR>
בהכרח משמעויות מוסריות שליליות, שכן הסגולה עשויה<BR>
להטיל רק חובות יתר ולא זכויות יתר, ועשויה לבטא <BR>
ייעוד מיוחד בעולם. )כך למשל אצל ריה"ל הרעיון של<BR>
עם ישראל כ"לב באיברים" נתפרש אצל הוגים מסוימים <BR>
כמבטא את רעיון התעודה.( יחד עם זאת אין להתעלם  <BR>
מכך שהתפיסה בדבר מהות מיוחדת המצויה בכל יהודי  <BR>
באשר הוא, והמרוממת אותו מעל הגויים ללא תלות    <BR>
במעשיו, עלולה גם להתפרש בצורה גסה, מתנשאת      <BR>
וגזענית.                                       </P>
<P ALIGN="RIGHT">
באפילוג למאמרו על רעיון הבחירה אצל ריה"ל, כותב <BR>
שלום רוזנברג את הדברים החשובים הבאים:          </P>
<P ALIGN="RIGHT">
"לדורנו התוסף מכשול נוסף ]בתפיסת הסגולה  של    <BR>
ריה"ל[: המטען השלילי הכבד של מושג הגזע. ריה"ל  <BR>
לדורנו פירושו התגברות והתנערות מהיסוד הזה. זו  <BR>
ללא ספק דרישה קשה, שהרי כאמור לעיל לא רק דרישות<BR>
שליליות קשורות בו. אולם היא בלתי נמנעת. בהתייחסו<BR>
לבעייה דומה ביטא זאת רש"י בצורה קצרה וקולעת:   <BR>
"'ולא תקים לך מצבה אשר שנא ה' אלהיך' -- ואע"פ  <BR>
שהיתה אהובה לו בימי האבות, עכשיו שנאה, מאחר    <BR>
שעשאום אלו חוק לעבודת אלילים".                 </P>
<P ALIGN="RIGHT">
יעקב אבינו בנה מצבה. כיצד אפוא אומר הפסוק שה'  <BR>
שנא מצבות? אלא שבינתיים נהפכה כלי לעבודה זרה,  <BR>
לכן איבדה את הלגיטימיות שלה והפכה שנואה. כך לגבי<BR>
רעיון הבחירה בגרסתו המהותנית; אולי פעם היה רעיון<BR>
זה אהוב, אולם עתה, עם המטען הנורא הכרוך ברעיון <BR>
שגזע אחד עליון על אחרים, לא נוכל עוד להשתמש בו. </P>
<P ALIGN="RIGHT">
שומה עלינו לחזור לעמדה הראשונה שהוצגה לעיל;    <BR>
היהודי מיוחד בייעודו, ורק בייעודו. רק אם נקיים <BR>
את הייעוד, נהיה סגולה מכל העמים, ממלכת כוהנים  <BR>
וגוי קדוש.                                     </P>

<P ALIGN="RIGHT">
<FONT SIZE="-1">       פרופ' דניאל סטטמן מלמד במחלקה לפילוסופיה<BR>
באוניברסיטת בר-אילן                            </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"לא יהיה לך אלהים אחרים על פני"                </h3>
<P ALIGN="RIGHT">
'ועבדתם  אלהים  אחרים'  וכי אלהים הוא, והלא כבר<BR>
נאמר  'ונתון את אלהיהם באש כי לא אלהים המה כי אם<BR>
 מעשה  ידי  אדם'?  )ישעיה ל"ז( ולמה נקרא שמם   <BR>
אלהים  אחרים?  שעושים  את  עובדיהם אחרים.      </P>
<P ALIGN="RIGHT">
 דבר אחר: למה   נקרא   שמם   אלהים   אחרים?    <BR>
שאחרים  הם לעובדיהם,  וכן  הוא  אומר  'אף  יצעק<BR>
אליו ולא יענה מצרתו  לא  יושיענו'  )שם  מ"ו( . <BR>
)סיפרי עקב פיסקא מג(                           </P>

<P ALIGN="RIGHT">
ונראה עוד ביאור זה הדיוק משום דמלך או דיין    &hellip;<BR>
נקרא אלהים, ורשאי וגם כשר לקבל על עצמו מרות    <BR>
אלהים כאלה, ורק בתורת השגחה דוחנית אסור, היינו <BR>
מנהיג בשמים והיינו דיוק "על פני".              <BR>

)מתוך פירוש "העמק דבר" שמות כ, ג(              </P>
<P ALIGN="RIGHT">
השמות מתחלפים, הריבוי קיים ועומד. תרבות        <BR>
וציביליזציה, עם ומדינה, לאום וגזע, אמנות ומדע, <BR>
כלכלה ומעמד - הנה לפניך סקירה בוודאי מקוצרת,   <BR>
בלתי שלימה של פנתיאון האלים של בן-זמננו. ומי   <BR>
יכחיש את מציאותם של אלים אלה?                  </P>
<P ALIGN="RIGHT">
ומעולם לא סגד "עובד אלילים" לאלילו ביתר הקרבה, <BR>
ביתר אמונה, מאשר בן זמננו לאלים הנ"ל&hellip; ולכן קיימת<BR>
המלחמה בלב האדם בין עבודת האחר לעבודת הרבים עד <BR>
היום, ותוצאתה של מלחמה זו לעולם אינה בטוחה.    <BR>
)מתוך הערות לשירי ריה"ל, מובא ב"עיונים חדשים   <BR>
לספר שמות" לנחמה ליבוביץ' עמ' 235(             </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קוראים מגיבים                                  </h3>
<P ALIGN="RIGHT">
מאמרו של אליעזר שוורץ )גיליון "ויחי"( עומד אל  <BR>
נכון על עונשם של שמעון ולוי שלא זכו לנחלה בארץ <BR>
ישראל. הוא מתייחס להבדל בין שמעון ולוי אך מפספס<BR>
בגדול.                                         </P>
<P ALIGN="RIGHT">
עובדה היא ששמעון ולוי היו יחד במעשה שכם )בהערת <BR>
אגב נאמר כי אי אפשר על פעולה זו שהייתה לשווא,  <BR>
שכן דינה נחטפה ונאנסה בידי שכם, חולצה והושבה   <BR>
לביתה במבצע אנטבה קדום זה( וגם ברעיון להרוג את <BR>
יוסף )ע"פ רש"י(. דרכם נפגשת שוב במעשה זמרי ופנחס<BR>
אך שם הם משני צדי המתרס! גורלם השונה מתברר דווקא<BR>
במשעה זה. נראה כי יש שוני במניעים למעשיהם הדומים<BR>
- אחד נמשך אחרי תאוותו והשני אחרי אידיאלים.    <BR>
אידיאלים אינם מצדיקים אלימות והעונש של יעקב    <BR>
נשאר, אבל השבט האידיאליסט, הקנאי לשם שמים -    <BR>
מתועל לעבודת המקדש.                            </P>
<P ALIGN="RIGHT">
בשולי הדברים נעיר על עניין "ראשית צמיחת        <BR>
גאולתנו". אין מי שסבור שהמדינה היא הגואלת. מדינת<BR>
ישראל היא הכלי שאמור להכיל את הגאולה. המנגנון  <BR>
החילוני המנהל כיום את המדינה דומה לזכוכית של   <BR>
בקבוק היין. יהי רצון שנהיה ראויים לכך ש"אבינו  <BR>
שבשמים, צור ישראל וגואלו", יגאל אותנו שלמה     <BR>
וייצוק במדינתנו וצורה רוחניים יותר.            </P>
<P ALIGN="RIGHT">
                           <I>הלל פנחס הלוי אפלבום</I></P>

<h4 ALIGN="RIGHT">
העורך מעיר:                                    </h4>
<P ALIGN="RIGHT">
א. דברי המגיב אינם עומדים בסתירה לכתוב במאמרו  <BR>
של אליעזר שוורץ ולכן לא ברור היכן כאן הפספוס.  <BR>
הרי גם במאמר וגם במכתבו של המגיב הודגש הקשר בין<BR>
מעשה שכם, התייחסותו של יעקב וגורלו של שבט שמעון.<BR>
השוני במניעים שאיננו עולה מפשוטו של מקרא הובא גם<BR>
הוא בגיליון קודם )וישלח( כגישה פרשנית של הנצי"ב<BR>
בפירוש "העמק דבר. הערכת המעשה מבחינה מוסרית    <BR>
ותועלתנית שנויה במחלוקת פרשנית מקדמת דנא ונראה <BR>
שגם המאמר וגם התגובה ממחישים זאת בבירור.       <BR>
)ההשוואה למבצע אנטבה אמנם תמוהה במקצת; נראה    <BR>
שבמבצע אנטבה לא הייתה התנפלות על אוכלוסייה חלשה<BR>
- לעומת זאת, אין צורך, לצערי, לחפש הרבה כדי    <BR>
למצוא השוואות מתאימות יותר(                    </P>
<P ALIGN="RIGHT">
ב. אינני בטוח שאין מי שסבור שמדינת ישראל היא   <BR>
ראשית צמיחת גאולתנו. אנו בוודאי מתפללים ושואפים<BR>
לכך שבמדינת ישראל החיה בשלום עם שכנותיה, תתפתח <BR>
חברה צודקת ערכית ורוחנית המכבדת כל אדם שנברא   <BR>
בצלם וכפי שנאמר ברמב"ם )הלכות מלכים פרק יב (:  </P>
<P ALIGN="RIGHT">
"לא  נתאוו  החכמים  והנביאים ימות המשיח לא כדי <BR>
שישלטו  על  כל  העולם  ולא כדי שירדו בעכו"ם ולא<BR>
כדי  שינשאו  אותם  העמים ולא כדי לאכול ולשתות  <BR>
ולשמוח,  אלא  כדי שיהיו פנויין בתורה וחכמתה ולא<BR>
יהיה  להם  נוגש  ומבטל כדי שיזכו לחיי העולם הבא<BR>
כמו שביארנו בהלכות תשובה". לו יהי.             </P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

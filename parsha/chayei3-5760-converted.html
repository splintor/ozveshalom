<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Chayei Sarah</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת חיי שרה</FONT><BR>
<FONT SIZE="3" COLOR="navy">גליון מס' 107 תש"ס</FONT><BR>

 </p>

<P ALIGN="RIGHT">
'ויבא אברהם לספוד לשרה':  מהיכן בא?            <BR>

רבי לוי אמר: מקבורתו  של  תרח  לשרה  בא.       <BR>

א"ל  ר'  יוסי:  והלא קבורתו של תרח קדמה לקבורתו<BR>
של שרה שתי שנים!                               <BR>

אלא, מהיכן בא? מהר המוריה ומתה שרה מאותו צער.  <BR>
לפיכך נסמכה עקידה ל'ויהיו חיי שרה'.            <BR>

)בראשית רבה פרשה נח(                           </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
הרב ד"ר יוסף בורג ז"ל                          </h3>

<P ALIGN="RIGHT">
עם פטירתו של ד"ר בורג לפני כשלושה שבועות, איבדה<BR>
הציונות הדתית את אחד מבכירי בניה.              </P>
<P ALIGN="RIGHT">
כולנו תקווה שדרכו המתונה המשלבת תורה עם דרך ארץ<BR>
והמביאה לאהבת ישראל ואדם ולקידוש שם שמים תתנחל <BR>
בלבבות.                                        </P>
<P ALIGN="RIGHT">
אנו משתתפים באבלם של משפחות בורג ובן-ששון.     </P>
<P ALIGN="RIGHT">
בעשייתכם המבורכת לטובת חברה ישראלית יפה יותר,  <BR>
הממשיכה דרכו של אבי המשפחה, תנוחמו מן השמים.   </P>

<P ALIGN="RIGHT">
<FONT SIZE="-1">                 "תנועת "עוז ושלום -נתיבות שלום<BR>
                   מערכת "שבת שלום"            </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
נישואיו של יצחק אבינו או מורכבות הזהות האנושית </h3>
<h3 ALIGN="RIGHT">
יוסף בנג'ו                                     </h3>

<P ALIGN="RIGHT">
<FONT SIZE="-1"> לעילוי נשמתה של הגב' תמר אביטבול ז"ל, אשר במשך<BR>
כל חייה ידעה להשכין את חסדיה על משפחתה ועל     <BR>
סביבתה                                         </FONT></P>

<P ALIGN="RIGHT">
1.  לפרשת חיי שרה כותרת דו- משמעית: היא אמורה  <BR>
כלשונה לספר לנו על חייה של שרה ואז  היינו מצפים<BR>
לתיאור של אירועים, תגובות או לפחות סיכומים     <BR>
ומשמעויות הקשורים לחייה. אולם, למרבית ההפתעה,  <BR>
במקום לדבר על החיים, הפרשה  מודיעה לנו בקצרה   <BR>
על מותה של שרה ומיד לאחר מכן מאריכה בפירוט המשא<BR>
ומתן שקדם לקבורתה של שרה. אנו נתקלים, אם כן    <BR>
בסתירה פרדוכסלית בין כותרת הפרשה לבין תוכנה.   </P>
<P ALIGN="RIGHT">
לא ניגע כאן במשמעות  העצומה של רכישת מקום      <BR>
הקבורה ,הנרמזת כבר בפסוק שמתייחס למותה של שרה  <BR>
'ותמת שרה בקרית ארבע' )רמז לזוגות,  לשושלת...(  <BR>
היא חברון )מקום בו מתחברים דברים נפרדים(, כך   <BR>
שרכישה זו מציינת את השתרשותה של משפחת אברהם  --<BR>
שאינם ילידי הארץ - בארץ המובטחת, בה אברהם בנה  <BR>
מחדש את חייו.                                  </P>
<P ALIGN="RIGHT">
אולם, אני מבקש להתמקד במה שמתקיים מיד אחרי     <BR>
ההלוויה ואנסה להתמודד עם הסתירה שהוזכרה לעיל.  <BR>
טקס הקבורה מסתיים והפרשה הופכת להיות רצף של    <BR>
הכנות לנישואין, לזוגיות, לתולדות ...  עד סוף   <BR>
הפרשה. כאילו האירוע הזה - מות שרה וקבורתה - אינו<BR>
עצוב כשלעצמו, אין למות שרה משמעות של ניתוק מעולם<BR>
החיים, סוף פרק, קץ עידן מסוים, אלא ההפך : אירוע<BR>
זה מבשר את המשך קיומה של שרה, המשך התפקיד ששיחקה<BR>
: אומנם שרה היתה לעוזרת ראשית של אברהם )'שמע   <BR>
בקולה' אמר אלהים לאברהם(,היא יודעת )יותר ממה   <BR>
שאברהם ידע( מי יהיה יורשו . כך שתפקידה לא מסתיים<BR>
עם מותה ומתמשך דרך הכנת תולדות יצחק : בצדק נקראת<BR>
הפרשה 'חיי שרה'!                               </P>
<P ALIGN="RIGHT">
צוין כבר משמעות שם המקום בו נקברה שרה :   מערת <BR>
המכפלה, כי נקברו שם )ועתידים להיקבר( זוגות ולא <BR>
בודדים. מדוע התורה מדגישה את חשיבות הזוגיות ? כי<BR>
משניים )השניות, המרכיב העיקרי של הבריאה( יוצא  <BR>
אחד, התולדה, ואיחוד זה )לכן המקום נקרא גם כן   <BR>
חברון( מחבר ולא מבטל את ייחודו של כל בן זוג    <BR>
בנפרד. פרשן חסידי, דור רביעי בחסידות, קלונימוס <BR>
קלמן אפשטין מקרקא, אשר ספרו  מאור ושמש משקף היטב<BR>
את עיקרי החסידות , מרחיק לכת  ורואה במושג של   <BR>
זוגיות את האיחוד שבין מציאויות כפולות ומנוגדות <BR>
כגון שמים וארץ, רוחניות וגשמיות , החיבור בין   <BR>
מדות מנוגדות, חסד ודין )אברהם ושרה - יצחק      <BR>
ורבקה(. הניגוד אינו אלא הכנה לאיחוד.           </P>

<P ALIGN="RIGHT">
2. לא בכדי נמצא המושג של זוגיות  לאורך כל הפרשה<BR>
: החל מהכנת החיבור בין יצחק לרבקה, אחר כך אברהם<BR>
לוקח לאישה את הגר, ולבסוף סופר על תולדות ישמעאל.<BR>
נושא חשוב זה מופיע כבר בתחילת ספר בראשית) ב',  <BR>
ד'(, בתיאור השני של בריאת העולם  : אלה תולדות  <BR>
השמים והארץ. בהמשך הסיפור, אנו עדים לשרשרת של  <BR>
ניסיונות, כשלונות, בירורים, החל מאדם הראשון    <BR>
ואחריו קין, שת, חנוך, נח ... עד שמגיעים לאברהם.<BR>
כאילו האנושות מחפשת נחרצות דרך תולדותיה את זהותה<BR>
: איך יהיה האדם המושלם שהוא הוא מטרת הבריאה ?  <BR>
איך ייראו אז פני האנושות ? לאיש המושלם הזה     <BR>
קוראים  ישראל, ע"פ המדרש שמפרש את המלה הראשונה <BR>
'בראשית - בשביל ישראל, שנקרא ראשית.' קוראים לו <BR>
גם  המשיח, וביתר שאת ימות המשיח.               </P>

<P ALIGN="RIGHT">
 3.  אברהם הוא האדם  הראשון שעושה את הקפיצה    <BR>
הנדרשת )הוא שובר את האלילים, ללא פשרה(  ועובר  <BR>
)הלא הוא אברהם העברי !( ומעביר את האחרים מהעולם<BR>
הקדום לעולם חדש. דרך מידותיו, התורה מלמדת אותנו<BR>
על המרכיב הראשון של הזהות האנושית. מדה זו, חסד,<BR>
שמשמעותה  : התפתחות, נדיבות, התפשטות, סמל של מים<BR>
הזורמים בלי סוף, אומנם היא מרכיב עיקרי של העולם<BR>
) הלא כתוב בתהילים פט, ג, 'עולם חסד יבנה'( ולכן<BR>
סבור היה אברהם  כי הוא לבדו מגלם את הזהות      <BR>
האנושית.                                       </P>
<P ALIGN="RIGHT">
     אבל אברהם  למד והבין כי ללא רסן, ללא      <BR>
הפסקה, העולם לא יתקיים ויחזור לתוהו ובהו ועל כך <BR>
מטרת העולם צריכה להיות להתנהג לפי  מידה כנגד   <BR>
מידה, כלומר לפי  מדת הדין, בחומרה ובהקפדה. מידה<BR>
זו מנוגדת לחלוטין למדת החסד. ניסיונו האחרון של <BR>
אברהם שמלכתחילה מוכן היה לחסל את הדין בחן בו   <BR>
בשאלה  : איך לחיות יחד עם הדין ? והתשובה : לא  <BR>
צריך  לבטלו  אלא למתן אותו, לעקוד אותו, כדי   <BR>
שהדו-קיום בין דין לחסד יהיה אפשרי.             </P>

<P ALIGN="RIGHT">
4.  כך מגלם יצחק בסיפור שלנו דמות של צניעות    <BR>
וצמצום, בניגוד לדמותו הענקית של אביו.          </P>
<P ALIGN="RIGHT">
     ניקח למשל את ההכנות לנישואיו. עוסקים בהם  <BR>
הרבה אנשים : אברהם היוזם, אליעזר שליחו, לבן    <BR>
ובתואל, מצד הכלה, הכלה עצמה, רבקה שיודעת להחליט<BR>
לבדה על גורלה. מי לא מופיע, כאילו אינו מעורב   <BR>
בעסק ?  יצחק עצמו, בשיא צניעותו. באותו זמן, במה<BR>
הוא עוסק ? במידת הדין. כתוב )כ"ד, ס"ג( 'ויצא   <BR>
יצחק לשוח בשדה לפנות ערב', וחז"ל מפרשים שיצחק  <BR>
תיקן את תפלת מנחה  שנאמרת בזמן בו עושים הפסקה  <BR>
בפעילותנו כדי להביט במבט ביקורתי עליה, עושים   <BR>
חשבון נפש על מעשינו, זהו זמן של הכרעת הדין.    <BR>
ויצחק טרם ידע מה יהיה דינו ודין המשכיותו. מיד  <BR>
אחרי התפלה : 'וישא עיניו והנה גמלים באים', כלומר<BR>
החסד מתקרב אליו : אליעזר הצליח בשליחותו ואברהם <BR>
בניסיונו : דו-הקיום הוא אפשרי.                 </P>

<P ALIGN="RIGHT">
5.  אולם כדי להמחיש את ההצלחה הזאת, ראוי לנו   <BR>
לחזור אחורה ולהבין מה הייתה המטרה של אברהם ושל <BR>
שליחו אליעזר בהכנות לנישואים. אברהם ידע כי ליצחק<BR>
,איש הדין, צריך בת זוג במידת החסד. לפני צאתו   <BR>
מבית אברהם, אליעזר לוקח 'עשרה גמלים מגמלי      <BR>
אדוניו' כלומר הוא מביא אתו את החסדים של אברהם. <BR>
כאשר השליח פוגש את רבקה, זאת מפגינה את החסד שלה<BR>
וכך מגלה אותו, כאילו מכירה בקוד שמחזיק אליעזר. <BR>
רבקה נותנת מים ללא תנאים, בלי לדעת מיהו אליעזר,<BR>
ואחרי האנשים אינה שוכחת את הגמלים. כך נסגר המעגל<BR>
: אברהם מצא את עצמו ברבקה. אבל זה לא היה קל.   <BR>
בסיכומו של משא ומתן, אליעזר אומר ללבן ובתואל : <BR>
'אם ישכם )=אתם( עושים חסד ואמת עם אדוני .....' <BR>
כלומר : האם אתם מוכנים להשתתף בהגעה  של אמת,   <BR>
שהוא החיבור בין דין וחסד ?                     </P>
<P ALIGN="RIGHT">
    בעל  ה"מאור ושמש" שואל גם :  מדוע  אמר לבן <BR>
לרבקה, 'התלכי עם האיש הזה', כאשר היה כבר מוסכם <BR>
שתלך? כאילו אומר לה : את בטוחה שברצונך להתחבר עם<BR>
הדין ? את לא חוששת מהשלכות  מעשייך ?  אכן רבקה <BR>
הייתה זקוקה לכוח רב כדי להתנהג כפי שהתנהגה גם  <BR>
כלפי אליעזר וגם כלפי משפחתה. בעל חסד אינו בהכרח<BR>
סביל. כדי להפעיל חסד, יש לעתים צורך בגבורה .   </P>

<P ALIGN="RIGHT">
<FONT SIZE="-1"> יוסף-חיים בנג'ו, המתגורר ברמת בית-שמש, הוא    <BR>
דוקטור לסוציולוגיה.                            </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קוראים מגיבים )בעקבות מאמרו של גבי ברזלי - ש.ש.<BR>
שבת בראשית(                                    </h3>

<P ALIGN="RIGHT">
אני חברה מזה שנים בתנועת נתיבות שלום, וכמו כן, <BR>
חברה בקהילת "בן ציון" בקרית שמונה, עיר מגורי.  <BR>
מאז שהתחלתם להפיץ את "שבת שלום", הנני מחלקת    <BR>
גיליונות אלו בנאמנות כל שבוע בבית הכנסת. בשבת  <BR>
בראשית, הייתה תגובה קשה מאוד לכתבה של גבי ברזילי<BR>
- כתבה ממנה אני, דרך אגב, מאוד נהניתי ולמדתי.  </P>
<P ALIGN="RIGHT">
 הרב א. אפשטיין, ר"ם בישיבת ההסדר אצלנו, שם לב <BR>
לסגנון של המאמר והתנגד לשני דברים: 1. העובדה   <BR>
שהרב סולוביצ'יק מצוטט מספר פעמים ללא תואר  רב, <BR>
2. שהקב"ה מתואר כ"גיבורו" של ספר בראשית. הוא   <BR>
הביא את הדברים לידי הרב  דרורי, רב העיר וראש   <BR>
הישיבה, שהסכים כי מדובר בסגנון שאינו מכובד     <BR>
לאנשים מאמינים ויראי שמיים, אם כי מקובל באקדמיה<BR>
ובניתוחים ספרותיים. לאחר מכן, הרב דרורי קרא את <BR>
המאמר בעיון רב ועל סמך קריאה זו הגיע למסקנה    <BR>
שהמאמר בעייתי לא רק בסגנונו, אלא בעיקר בתוכנו. <BR>
לדבריו, מדובר בתוכן הגובל בכפירה. בשיחה אישית  <BR>
אתו שהתקיימה ביזמתי, טען הרב שהעובדה שברזילי דן<BR>
בשאלות המסר הרעיוני של פ' בראשית ולא מתייחס    <BR>
לסתירות העובדתיות בין 2 הפרקים, -למשל, האם האדם<BR>
נברא לפני החיות או אחריהן - משאיר את ציבור     <BR>
הקוראים בסימן שאלה לגבי העובדות עצמן. דבר כזה  <BR>
נוגד את התפיסה שהעובדות עצמן הנן  אמת משמים ויש<BR>
למצוא פתרון לכל סתירה, כמו שניסו לעשות חז"ל.   <BR>
אסור לערוך את הרעיונות על בסיס שבו נשארות      <BR>
העובדות כסותרות מפסוק אחד למשנהו. עקב תגובה זו,<BR>
שמדובר במסר שעלול לערער אמונה של המתפללים, הרב <BR>
דרורי אף אסר על הפצת הדפים בקהילות קריית שמונה.<BR>
צר לי מאוד על כך. ניסיתי להסביר שחוסר ההתייחסות<BR>
לסתירות העובדתיות איננה רלוונטית למאמר רעיוני, <BR>
ויש לציין שגם הרב דרורי הסכים איתי שהרעיונות   <BR>
לגיטימיים ואמיתיים כשלעצמם. למרות זאת, לא הצלחתי<BR>
להניא אותו מעמדתו התקיפה בעניין. מתוך הקהילה היו<BR>
גם חברים שסברו שהרב לא צריך להתערב בדבר כזה,   <BR>
שהמתפללים מספיק בוגרים על מנת להחליט לבד ולהיות<BR>
אחראים למה שהם קוראים. מאידך, סבר הרב שתפקידו  <BR>
החינוכי מחייב אותו לפסוק בנושא.                </P>

<P ALIGN="RIGHT">
בכבוד רב  ובצער רב,                            </P>
<P ALIGN="RIGHT">
 חנה מן.                                       <BR>
קריית שמונה                                    </P>

<BR>

<h3 ALIGN="RIGHT">
גבי ברזלי>FONT/< )מרכז יעקב הרצוג- עין צורים(>"FONT SIZE="-1<, כותב   <BR>
המאמר, מגיב:                                   </h3>
<P ALIGN="RIGHT">
בחלקו הראשון ממכתבה של חנה מן, מייחסים לי חוסר <BR>
כבוד כלפי הרב סולוביצ'יק וכלפי שמים, חלילה.    </P>
<P ALIGN="RIGHT">
בקשר לרב סולוביצ'יק - ציינתי את שמו המלא ותארו <BR>
בתחילת דברי ואחר כך השתמשתי בשם משפחתו בלבד,   <BR>
כמקובל בכתיבה אקדמית ואין בכך כל פחיתות כבוד.  <BR>
יתירה מזאת, הבהרתי בגוף הכתבה שכל דברי הם הליכה<BR>
בעקבותיו של הרב סולוביצ'יק, והתייחסתי אליו כמורה<BR>
ומתווה דרך. היכן, אם כן, חוסר הכבוד?           </P>
<P ALIGN="RIGHT">
 גם התייחסותי לקב"ה הייתה תמימה לחלוטין, הרי   <BR>
בכל מקום שבו אנו מייחסים לא-ל תכונות אנושיות או<BR>
התנהגות אנושית אנו עושים זאת רק 'לכאורה' או    <BR>
'כביכול'. כך גם כתבי הקודש עצמם המייחסים לקב"ה <BR>
דיבור ועשייה, מחשבה וחרטה, אצבע ואף ופנים, והכל<BR>
'לכאורה'. האם בכל מקום בו אנו מזכירים את שמו של<BR>
הקב"ה חייבים אנו לכתוב 'כביכול'? האין זה מובן  <BR>
מאליו? תמהני. אף שסגנון כתיבה אקדמי שונה מסגנון<BR>
ישיבתי, אינני רואה מה טעם מצאו רבנים חשובים    <BR>
לפסול אותו מכל וכל.                            </P>
<P ALIGN="RIGHT">
בחלקו השני, צוטטה ביקורת קשה על תוכן דברי. אכן <BR>
רואה אני את העיקר, במסר הרעיוני שבסיפורי הבריאה,<BR>
אותו ניתן לחשוף בניתוח ספרותי, ולא באמת העובדתית<BR>
המתוארת בהם. יודע אני שיש מחלוקת בדבר, אך יש   <BR>
מגדולי ישראל שאחזו בתפיסה זו, ובדרכם אני הולך*.<BR>
)בכתבה עצמה ציטטתי רעיון זה בשמו של הרב        <BR>
סולוביציק( אם הבנתי נכון את דבריו של הרב צ.    <BR>
דרורי,  אין הוא שולל לחלוטין את הלגיטימציה של  <BR>
דברי, אך חושש שקהל הקוראים עלול להבין את הדברים<BR>
לא נכון, ולהגיע חס ושלום לכפירה. עם כל הכבוד   <BR>
לרב, קשה לי להבין כיצד איסור פרסום של דף זה או <BR>
אחר יוכל למנוע הופעת שאלות על תוכנו וצורתו של  <BR>
ספר בראשית, ואולי אף שאלות אמוניות אמיתיות.    <BR>
לעניות דעתי יטיבו מחנכי דורנו לעשות, אם ימצאו  <BR>
במקורות היהדות תשובות אמוניות לשאלות הזמן      <BR>
והמקום, שכן בעידן התקשורת והמידע הפתוח לכל, יעלו<BR>
השאלות ויצופו בדרך זו או אחרת.                 </P>
<P ALIGN="RIGHT">
את הטעויות הסגנוניות והתוכניות שעשיתי במהלך    <BR>
כתיבת הכתבה יש לייחס לשגיאותיו של מתחיל. שכן   <BR>
עדיין רחוק אני מלהיות גדול בתורה, וגם בתחום    <BR>
האקדמי אני עושה רק את צעדי הראשונים. מי ייתן   <BR>
ותגלו אורך רוח.                                </P>

<P ALIGN="RIGHT">
*ראו אגרות הראי"ה א, עמ' קסג, ממנה הבאנו ציטוט <BR>
חלקי להלן.                                     </P>

<BR>


<h3 ALIGN="RIGHT">
העורך מעיר:                                    </h3>
<P ALIGN="RIGHT">
א. יוסקה אחיטוב מקיבוץ עין- צורים הפנה אותנו   <BR>
לאגרת של הרב קוק זצ"ל )אגרות הראי"ה: כרך א, עמ'<BR>
קסג, איגרת קלד( העוסקת בסוגיה זו ואנו מודים לו <BR>
על-כך, והרי תמצית הדברים:                      </P>
<P ALIGN="RIGHT">
"על-דבר הדעות הבאות ע"י המחקרים החדשים, שהם   &hellip;<BR>
ברובם סותרים את פשטי התורה. דעתי זה היא, שכל מי<BR>
שדעותיו ישרות ראוי לו לדעת, שאף שאין כל אמת    <BR>
מוכרחת בכל אותן החדשות )תיאוריות מדעיות על בריאת<BR>
האדם והעולם(, מכל מקום אין אנחנו חייבים להכחישן<BR>
בבירור ולעמד נגדן, מפני שאין זה כלל  עיקר של   <BR>
תורה לספר לנו עובדות פשוטות ומעשים שהיו. העיקר <BR>
הוא התוך, ההסברה הפנימית שבהענינים&hellip; )וראה מורה <BR>
נבוכים ח"א, ע"א(. אין לנו שום נפקא מינא אם באמת<BR>
היה בעולם המציאות תור של זהב, שהתענג אז  האדם על<BR>
רב טובה גשמית ורוחנית&hellip;אנו צריכים רק לדעת, שיש  <BR>
אפשרות גמורה, שהאדם אפילו יתעלה במעלה גדולה,   <BR>
ויהיה מוכן לכל כבוד ועונג, אם ישחית דרכו יוכל  <BR>
לאבד כל אשר לו, ויוכל להדע לעצמו ולתולדותיו עד <BR>
דורות רבים מאד, וזה הלימוד יוצא לנו מהעובדא, של<BR>
              &hellip;מציאות אדם בגן עדן וחטאו וגירושו</P>

<P ALIGN="RIGHT">
ב. הויכוח - נוקב ככל שיהיה -  בתוך הציבור הדתי <BR>
על גבולות הפרשנות הלגיטימית חשוב ביותר ואנו    <BR>
מעונינים לתת לו מקום מעל דפי "שבת שלום" מתוך   <BR>
כבוד לדעות השונות ולאנשים שונים. נראה לנו      <BR>
שדו-שיח עדיף על הרחקה ופסילה ונצטער מאד אם רבנים<BR>
חשובים וגדולי תורה יחשבו אחרת.                 </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

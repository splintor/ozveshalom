<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויקהל-פקודי </FONT><BR>
<FONT SIZE="3" COLOR="navy">גליון מס' 22 תשנ"ח</FONT>

 </p>


<DIV ALIGN=right>
<H4>סוד הצמצום מאפשר ל"מקום" להיות בכל מקום</H4>
ויעש בצלאל את הארון: ולמה פירש בארון מלאכתו לבד<BR>
ועשאו בידו? בשביל ששם צלו של הקדוש ברוך הוא,<BR>
שהוא מצמצם שם שכינתו. ולפיכך קראו בצלאל, שעשה<BR>
צלו של הקדוש ברוך הוא בין שני הכרובים, שנאמר:<BR>
"ונועדתי לך שם ודברתי אתך וגו' )שמ'ות כה, כב(.<BR>
והלא כבר נאמר:"הלא את השמים ואת הארץ אני מלא"?<BR>
)ירמהו כג , כד(. אמר רבי יהושע דסכנין בשם רבי<BR>
לוי: משל למערה שהיא נתונה על שפת הים, געש הים,<BR>
נתמלאת המערה והים לא חסר כלום. כך הקדוש ברוך הוא<BR>
יתברך זכרו, אף על פי שכתוב "וכבוד ה' מלא את<BR>
המשכן" )שמות מ, לד(, אף על פי כן, הודו על ארץ<BR>
ושמים )תהלים קמח, יג(. ולא תאמר שצמצם הקדוש ברוך<BR>
הוא שכינתו בתוך המשכן, אלא אף בתוך הארון שעשה<BR>
בצלאל, צמצם שכינתו, שנאמר:"הנה ארון הברית אדון<BR>
כל הארץ" )יהושע ג,יא(, זה הקדוש ברוך הוא שהיה<BR>
בתוכו. ומי עשאו? בצלאל, שנאמר: ויעש בצלאל.<BR>
<BR>
<FONT SIZE="-1">(מדרש תנחומא: ויקהל סימן ז)</FONT><BR>

<hR>

<H2>בין קודש לחול</H2>
<H3>מרדכי בק</H3>

באמצע תיאור מפורט של מבנה המשכן וכליו, פותחת<BR>
פרשתנו בפסוק "ויקהל משה את כל עדת בני ישראל,<BR>
ויאמר אליהם אלה הדברים אשר ציוה ה' לעשות אותם"<BR>
ובהמשך לאותו פסוק, מצוה התורה: "ששת ימים תעשה<BR>
מלאכה וביום השביעי יהיה לכם קדש, שבת שבתון לה' ,<BR>
כל העושה בו מלאכה יומת" )לה, ב(<BR>
רש"י, המתייחס לסמיכות הפרשיות בין השבת למשכן,<BR>
כותב: "הקדים להם אזהרת שבת לציווי מלאכת המשכן,<BR>
לומר שאינו דוחה את השבת".<BR>
<BR>
רבי מרדכי מאישביץ, בעל "מי השילוח" מפרש את סמיכות<BR>
הפרשיות בצורה קצת שונה: כאשר היו עסוקים בבניית<BR>
המשכן, התמקד כל אחד במקצועו, בתחום התמחותו, מי<BR>
בצורפות, מי בעבודות-עץ, מי ברקמה מבלי שתהיה<BR>
לאנשים העוסקים במלאכה הרגשה שהם נוטלים חלק במפעל<BR>
קולקטיבי. רק כאשר משה הקהיל את העם, הרגישו בני<BR>
ישראל שהם חלק מפרוייקט גדול, המאחד את העם כולו.<BR>
<BR>
רבי לוי יצחק מברדיצ'ב, בפירושו "קדושת לוי",<BR>
מתייחס גם הוא להקשר של "מובלעת" ההקהל והשבת<BR>
באמצע הפרקים העוסקים במשכן, דרך חלקו הראשון של<BR>
הפסוק המתייחס לשבת. הוא מדייק בלשון הפסוק וטוען<BR>
שאם התורה רצתה להזכיר לנו את חובת השביתה ממלאכה<BR>
בשבת, לא היה צורך לומר "ששת ימים תעשה מלאכה".<BR>
בעקבות חז"ל, מציין רבי לוי יצחק שהמלאכות האסורות<BR>
בשבת הן המלאכות )ל"ט לפי מניין חז"ל( שנעשו לצורך<BR>
המשכן, ולכן בא החלק הראשון של הפסוק להצביע על<BR>
החובה לעשות מלאכות אלו במשך ששת ימי המעשה, כלומר<BR>
הם מחייבים אותנו לבנות משכן בימים אלו, כי רק אז<BR>
יהיה תוכן משמעותי לשביתת השבת.<BR>
<BR>
מהו, אם-כן, ההקשר של הציווי להקהיל את כל עדת בני<BR>
ישראל בפרשות אלו? יהודי אמיד ונדיב סיפר לי, שבעת<BR>
ביקורו בירושלים פנה אליו אדם צעיר לשם קבלת עזרה<BR>
כספית. כאשר הנדבן שאל את העלם הצעיר והבריא למה<BR>
אינו עובד, הביט בו הצעיר במבט משתאה וענה בפשטות:<BR>
"אצלנו במשפחה, כבר הפסיקו לעבוד לפני כמה<BR>
דורות"!! אכן, ישנם יהודים טובים העובדים קשה במשך<BR>
השבוע, לעתים אפילו מתלהבים מהתקדמות מקצועית, אך<BR>
השבת שלהם היא "עוד יום" שאין בו כל ייחוד, אין בו<BR>
התעלות רוחנית, אין בו קדושה.<BR>
<BR>
לעומתם, קיימים יהודים שחווים את השבת בצורה<BR>
אינטנסיבית ומלאה על-ידי לימוד תורה, אמירת<BR>
תהילים, זמירות והתכנסויות "לשם שמים", אך "ששת<BR>
ימי המעשה" שלהם לוקים בחסר, כבר מזמן שכחו את<BR>
טעמה של עבודה.<BR>
<BR>
לכן, הקהיל משה את כל עדת בני ישראל, גם אותם<BR>
יהודים המקיימים את החלק הראשון של הפסוק, וגם<BR>
היהודים של שבת. המשכן איננו, אם-כן עוד "סתם"<BR>
בנין, הוא מפעל לאומי שמטרתו לאחד את העם על כל<BR>
גווניו, למרות ההבדלים הקיימים בין חלקי העם.<BR>
המגיד הגדול ממזריץ', בספרו "מגיד דבריו ליעקב",<BR>
העיר כי בניגוד לשני בתי המקדש, המשכן לעולם לא<BR>
חרב. משכן זה היה בבואה לפנימיותו של העם, בהתאם<BR>
לפסוק: "ועשו לי מקדש, ושכנתי בתוכם". במרכז<BR>
המשכן, עמד ארון הקודש, אך בתפיסת חז"ל, לא היה<BR>
מקום בו אפשר היה לשים אותו, ודרשו ארון כנוטריקון<BR>
ל"אחד רואה ואינו נראה" ואכן, זה היה תפקידו<BR>
וייעודו של הארון - לעמוד לשרותו של האחר - ולתת<BR>
לאחר את המקום, כי הוא כשלעצמו אינו תופס מקום ולא<BR>
נחשב. ואולי זהו סוד הוויתו של המשכן, הנמצא<BR>
במרכזו: כשאנשים מפנים מקום לאחר, ואינם שמים עצמם<BR>
ואת צרכיהם במרכז, אפשר ליצור קהילה, אפשר להקהיל<BR>
את כל עדת ישראל. מקדשים של עץ ואבן נבנים וחרבים<BR>
לחילופין, אך המשכן האמיתי, השוכן בתוך כל אחד<BR>
ואחד, מתקיים לנצח.<BR>
<BR>
<FONT SIZE="-1">מרדכי בק הוא סופר ואמן. תרגומו לאנגלית של סיפורי<BR>
ש"י עגנון פורסם בכתב העת "אריאל"</FONT><BR>

<hR>

<H4>בין "זכור" ל"פרה": מענייני דיומא</H4>
אנו נוהגים לקרוא את פרשת פרה אדומה בשבת האחרונה<BR>
של חודש אדר, הסמוכה לפרשת החודש.<BR>
אמנם, בגמרא )תלמוד ירושלמי, מסכת מגילה פרק ג,<BR>
הלכה ה (, קיימות שתי מגמות: המגמה הנהוגה היום,<BR>
שנפסקה להלכה, ומגמה אחרת, המובאת בשם רבי חייא בר<BR>
אשי, הגורסת ש"אין מפסיקין בין פורים לפרה". רבי<BR>
לוי בן חמא, הגורס כמנהגנו ש"אין מפסיקין בין פרה<BR>
להחודש" סבור, שבעצם היה ראוי, מבחינת הכרונולוגיה<BR>
להקדים את פרשת החודש לפרשת פרה - המשכן הוקם באחד<BR>
בניסן והפרה נשרפה בשני לניסן -, אך מכיוון שהפרה<BR>
היא "טהרתן של כל ישראל" הקדימו את קריאתה.<BR>
<BR>
נקודת המוצא, גם לפי דעתו של רבי לוי, שמטרת הפרה<BR>
היא ל"טהר", התורה גם מדברת על "לכפר על נפשותיכם"<BR>
וחז"ל מסבירים שהפרה האדומה באה לכפר על חטא העגל<BR>
)פסיקתא דרב כהנא פרשה ד:<BR>
אמר רבי אייבו: משל לבן שפחה שטינף בפלטין של מלך,<BR>
אמר המלך: תבוא אמו ותקנח את הצואה בחיקה, כך אמר<BR>
הקב"ה: תבוא פרה ותכפר על מעשה העגל:"(<BR>
<BR>
כוונת הקריאה בפרשת פרה סמוך לחג הפסח , בבחינת<BR>
"ונשלמה פרים שפתינו", מבטאת את הרצון שבני ישראל,<BR>
בבואם להקריב את קרבן הפסח, כלומר בעת גאולתם<BR>
ממצרים, יהיו טהורים.<BR>
הויכוח בין אמוראי ארץ ישראל בירושלמי לגבי מועד<BR>
ההפסקה או מועד הסמיכות הוא מעניין ביותר. ייתכן<BR>
שניתן לראות בגישה המקובלת את המגמה של טהרה לקראת<BR>
חג הפסח, מעין הכנה רוחנית לקראת ההתבוננות<BR>
בתהליכי היציאה מעבדות לחירות, כאשר בחג הפסח, על<BR>
היהודי להיות משוחרר מטומאת מת.<BR>
<BR>
מאידך, הגישה השניה, המצמידה את פרשת פרה לפורים,<BR>
רואה חיבור אפשרי גם לעולם של "הסתר פנים", בו יש<BR>
חובה, גם בשבת שלפני פורים, וגם בחג הפורים עצמו,<BR>
לזכור את אשר עשה לנו עמלק, כלומר לקחת בחשבון את<BR>
המצב הרוחני הירוד בו היינו שאפשר לעמלק לפגוע בנו<BR>
)עייף ויגע מבחינה רוחנית( ובמקביל את המצב הרוחני<BR>
אליו הגענו בעקבות פגיעתו של עמלק, למחות את זכרו,<BR>
להטהר ממצב העמלקיות ולכפר על חטא העגל.<BR>
אין ספק שהמצב הפורימי, המייצג את האנטישמיות<BR>
לדורותיה, נדבק גם בנו ואך טבעי הדבר, שלולא גזרתו<BR>
של המן הרשע וטפשותו-חולשתו של אחשורוש, לא היה<BR>
צורך ב"ונהפוך הוא", כי ניתן היה להשיב את הגזרה,<BR>
בלי שפיכות דמים מיותרת. מטבעם של דברים, הסטוריה<BR>
של רדיפות והריגת חפים מפשע מעוררת בנו רגשות-נקם,<BR>
ולעתים גם אנחנו איננו מחוסנים מפני היגררות אחרי<BR>
רגשות אלו ואז קורה שגם אנחנו נדבקים ב"עמלקיות"<BR>
ופוגעים בנחשלים. בשנים עברו, רבו הפורענויות בימי<BR>
הפורים האלה; לעתים, היינו קרבנות לעמלקיות של<BR>
אחרים, לעתים נדבקה עמלקיות זו גם בנו.<BR>
<BR>
לכן, בין ימי הפורים האלו, שיש בהם סיכוי להצלה<BR>
ותקוה מחודשת לקבלת התורה מתוך בחירה )"הדר קבלוה<BR>
בימי אחשורש", כדברי הגמרא במסכת מגילה( אך גם<BR>
סכנה להידבקות בעמלקיות, מתוך "הסתר פנים" , לימי<BR>
הפסח, שהם הפתח לגאולה של כל דור ודור, יש צורך<BR>
להיטהר מטומאת המת שבעמלקיות שנקלענו לתוכה, לא<BR>
באשמתנו, וגם לכפר על הזדמנויות שונות, בהן נוטים<BR>
אנו ל"קדש" דברים היקרים לנו ואומרים עליהם: "אלה<BR>
אלו-היך ישראל". ונשלמה פרים שפתינו.<BR>
<FONT SIZE="-1">"פנחס לייזר - עורך "שבת שלום</FONT><BR>

<hR>

<H3>קוראים מגיבים .</H3>
בגליון "תרומה" מרמז המחבר, שמשכן העדות שוכן למעשה<BR>
בלב פנימה. הוא שוכח שהמשכן הוקם עקב הצורך של בני<BR>
ישראל להיאחז במשהו ממשי, צורך שנתגלה במלוא<BR>
חריפותו ותועל לכיוון השלילי בחטא העגל. מתיאור<BR>
עבודת הכהן ביום הכיפורים ומעוצמתו של יצר עבודה<BR>
זרה ששלט בימי קדם, לא היה די ב"עבודה שבלב"<BR>
על-מנת לבטא את "היצר הרוחני" שהיה בלב האדם,<BR>
ועל-כן, הקמת המשכן היתה בלתי-נמעת. יחסו של המחבר<BR>
למשכן ממחיש יפה את המדרש, בו התפללו חכמים<BR>
להסתלקותו של יצר הרע של עבודה זרה מן העולם,<BR>
וכשתפילתם נענתה, ראו "כמין שרף של אש יוצא מבית<BR>
קודש הקדשים". אמנם, אין אנו נוטים לעבוד את הבעל<BR>
והעשתורת, אך גם עילויים רוחניים כבר לא נהיה...<BR>
גם השלום, לו מייחס המחבר סגולות מיסטיות )"הדמות<BR>
ללא דמות"(, מופיע בפסוקים המצוטטים כאן כשלום בין<BR>
עם ישראל לה' או כמצב של ברכה מה' לעמו, ובשום<BR>
מקרה לא כתירוץ לוויתור על חלקים מארץ ישראל. ודאי<BR>
כי הרעיון שחורבן הבית וההתנתקות מהמקדש הפיזי<BR>
הינם התקדמות מחשבתית, הוא רעיון- עיוועים, אשר<BR>
אין לו סימוכין אצל שום בעל-הגות תורני.<BR>
<FONT SIZE="-1">עמישב גנות חיפה</FONT> <BR>

<H4>:תגובת העורך</H4>
אכן, חלק מפרשננו הקדמונים מציינים שחטא העגל קדם<BR>
להקמת המשכן )בניגוד לסדר הפרשיות בתורה(, ובעקבות<BR>
קביעה זו, חלקם )אברבנאל ורמב"ם במורה הנבוכים,<BR>
בעקבות מדרשי חז"ל( אף רואים בכל הפולחן המקדשי<BR>
מעין פשרה של בדיעבד, שלא נצטוו עליהם אילולא היו<BR>
חוטאים ) כלשון אברבנאל בפירושו על ירמיהו ז, כב(,<BR>
כך שבעלי הגות תורנית מובהקים הדגישו את משמעותו<BR>
של המשכן הפנימי בכל הדורות. אף פרשן או הוגה<BR>
דעות, גם לא כותב המאמר, אינו רואה בחורבן כשלעצמו<BR>
התקדמות מחשבתית אך גם האבל על החורבן אינו על<BR>
העצים ועל האבנים; כמו-כן, יצרו חז"ל הוויה של<BR>
קדושה ב"ד אמות של הלכה", בעקבות רבן יוחנן בן<BR>
זכאי, גדול ה"תבוסתנים" בכל הדורות. לגבי השלום,<BR>
שהוא, כאמור אחד משמותיו של הקדוש- ברוך-הוא, ניתן<BR>
לראות במדרש שהובא ובמאמרי חז"ל רבים, שיש לו<BR>
היבטים שונים, ביניהם "ונתתי שלום בארץ", שהוא,<BR>
פשוטו כמשמעו, שלום בארץ.<BR>

<hR>

<BR>
<FONT COLOR="#000080" SIZE="3">תלמיד החכם, כמו הארון שמכיל את הלוחות, חייב להיות<BR>
תוכו כברו</FONT><BR>
אמר רבי חנינא דצפורן: שלש תיבות עשה בצלאל את<BR>
הארון, שתים של זהב ואחד של עץ. שקע של עץ בתוך של<BR>
זהב ושל זהב בתוך של עץ, ואחר כך צפה שפתותיהן<BR>
זהב, לקיים מצות עשה, שנאמר: "ויצפהו זהב טהור<BR>
מבית ומחוץ", ואחר כך: "ויעש לו זר זהב סביב".<BR>
מכאן,שיהא תלמיד חכם תוכו כברו, שנאמר:" מבית<BR>
ומחוץ תצפנו" )תנחומא ויקהל, סימן ז(<BR>

<hR>

<FONT COLOR="#000080" SIZE="3">ויבאו האנשים על הנשים": הנשים התנדבו לפני הגברים"<BR>
לדבר מצוה</FONT><BR>
עתה יספר איך התנדבו בשמחה ובכל לב, הנה במעשה העגל<BR>
שביקש אהרן שיביאו נזמי הזהב אשר באזני נשיהם, לא<BR>
רצו הנשים לתת את תכשיטיהן.<BR>
</DIV>














<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת תרומה</FONT><BR>
<FONT SIZE=+3 color="Navy"> שבת זכור</FONT><BR>
<FONT SIZE="3" COLOR="navy">גליון מס' 176 תשס"א</FONT><BR>

 </p>



<P ALIGN="RIGHT">
<B><FONT SIZE="+1">וזאת  התרומה  אשר  תקחו מאתם" -  פרט  לתורם  את"<BR>
שאינו שלו.  )ירושלמי תרומות פרק א, הלכה א(</FONT></B></P>

<h3 ALIGN="RIGHT">
נתינה מתוך שוויון וענווה.</h3>
<P ALIGN="RIGHT">
והנה  קרוב  לשמוע  טעם  אחר  על  מה שייחס שני תרומות<BR>
 ראשונות  אל  ה'  ולא  השלישית,  לפי שבכל   מקום  <BR>
שיש   שם   גדר   ענוה   והכנעה  בין התחתונים, שם<BR>
חביון עוזו של הקב"ה השוכן את דכא ושפל  רוח,  אבל  בכל<BR>
 מקום  שיש  נדנוד  גאוה,  אין הקב"ה  רוצה  לייחד שמו<BR>
יתברך שם, לפיכך שני תרומות ראשונים  שהיה  יד  כל אדם<BR>
שוה בהם, כי "העשיר לא ירבה   והדל   לא   ימעיט"  <BR>
ואין  מקום  לשום  אחד להתפאר  על  חבירו  לומר "תרומתי<BR>
גדולה מתרומתך" אותן  ייחס ה' יתברך אליו, כי בראשונה<BR>
נאמר "ויקחו לי" - לשמי,   כי  כבר  בארנו  למעלה <BR>
תחילת  פרשת  מקץ ובפסוק  "בכל  המקום אשר אזכיר את<BR>
שמי" )שמות כ כא( שכל  אותיות  השם  הגדול מורים על גדר<BR>
הענוה .  ובשניה  אמר "תרומתי", וכן הדבר הנעשה מן שני<BR>
תרומות אלו, דומה אל התרומה עצמה, כי כשם שכולן היו <BR>
שוים  בה ולא היה בה שום התנשאות לאחד על חבירו,   כך  <BR>
נעשה   מתרומה  אחת  האדנים  כי  כל האדנים  היו  שוים,<BR>
 אחד  כמו  חבירו, והיו תחתונים לכל הבנין כאסקופה<BR>
הנדרסת והיו יסודות לכל הבנין, כי  כמוהם  יהיו <BR>
עושיהם,  כי  כמו  שהעושים הנדבה ההיא  היו  שוין <BR>
בנתינה  ולא  היה לשום אחד מהם התנשאות   על   חבירו, <BR>
כך  נעשו  מהם  אדנים  אלו, המורים  על  גדר  הענוה, <BR>
כי  הענוה  היא יסוד הבנין אשר  עליו  כל  בית  ישראל<BR>
נכון. ונקראו בשם אדנים שיש  במשמעותו  לשון  אדנות <BR>
ושררה,  יען כי כל מי שעושה  את עצמו כאסקופה הנדרסת<BR>
מלמטה, נעשה אדון  מלמעלה,  כי  כל המשפיל עצמו - הקב"ה<BR>
מגביהו ועושה  אותו  יסוד  ונושא  לכל  הבנין  כאדנים<BR>
אלו, שהיו  יסוד  ונושא  לכל הבנין, וכן מלת נשיא<BR>
פירושו שהוא נושא את אחרים כי כולם נשענים עליו. <BR>
<FONT SIZE="-1">(כלי יקר שמות פרק כה, פסוק א)</FONT></P>

<P ALIGN="RIGHT"><HR>
</P>
<h2 ALIGN="RIGHT">
מקדש, משפט וצדקה. </h2>
<h3 ALIGN="RIGHT">
חנוך גולדברג</h3>

<P ALIGN="RIGHT">
"גדולה צדקה לעניים מבנין בית המקדש" - כך, לדברי<BR>
הנצי"ב, סובר רב אחאי גאון, בעל השאילתות )העמק שאלה,<BR>
שאילתא סב פרשת תרומה(, הלומד דיני צדקה מ"ויקחו לי<BR>
תרומה". למרות שהפסוק אינו מדבר כלל על צדקה, ככל הנראה<BR>
סבור בעל השאילתות, בעקבות חז"ל, שיש להקיש ממצוות צדקה<BR>
לבניית בית המקדש. על כן הבין "לי" במובן "עבורי",<BR>
כדברי הבבלי )בבא בתרא י; ע"א( "אמר רבי יוחנן: מאי<BR>
דכתיב: )משלי י"ט( "מלוה ה' חונן דל"? אלמלא מקרא כתוב<BR>
אי אפשר לאומרו, כביכול, עבד לוה לאיש מלוה". כלומר<BR>
הנותן צדקה, כביכול מלווה להקב"ה, כך גם משמעות "ויקחו<BR>
לי תרומה" לפי השאילתות והבנת הנצי"ב. יתירה מזו,<BR>
הנצי"ב מבין שבעל השאילתות מרשה לעצמו לדרוש פסוק שמדבר<BR>
על תרומה לבית המקדש בהנחה מובנת מאליה של קל וחומר<BR>
למצוות צדקה, ממילא הוא סובר שעדיפה מצוות צדקה מבנין<BR>
בית המקדש. כך גם בעלי התוספות מפרשים דברי הגמרא )בבא<BR>
בתרא  ט; ע"א( "ואמר רב אסי: שקולה צדקה כנגד כל המצות,<BR>
שנאמר: "והעמדנו עלינו מצות" )נחמיה י;לג( וגו', מצוה<BR>
אין כתיב כאן אלא מצות." והנה כבר הבחינו התוספות שאין<BR>
לפסוק כל קשר לצדקה ואומרים )ד"ה שנאמר( "ואע"ג דהאי<BR>
קרא גבי בית אלהינו כתיב, דהיינו בדק הבית - כל שכן<BR>
צדקה".</P>
<P ALIGN="RIGHT">
עדיפות מצוות צדקה על בניין בית המקדש, גם מוצאת<BR>
ביטויה במדרש. נושא ההפטרה של פרשת תרומה )לא בשבת<BR>
זכור( הוא בניית המקדש על ידי שלמה. כידוע, על דוד המלך<BR>
נגזר "דם לרב שפכת ומלחמות גדלות עשית, לא תבנה בית<BR>
לשמי" )ד"ה א כב;ח(, תחת זאת מסופר בדברי הימים שדוד<BR>
הקדיש מאמצים ומשאבים אדירים להכין אוצר לבניית המקדש<BR>
על ידי בנו וכפי שהתפאר והכריז לפני קהל רב בהמלכת בנו<BR>
שלמה )דברי הימים א כט;ב-ג(: ")ב(  וככל כחי הכינותי<BR>
לבית אלהי, הזהב לזהב, והכסף לכסף... )ג(  ועוד ברצותי<BR>
בבית אלהי יש לי סגלה, זהב וכסף נתתי לבית אלהי, למעלה<BR>
מכל הכינותי לבית הקדש". ומה קרה ל"סגלה" שלו - לאוצר<BR>
וחומרי בנין שדוד הכין לבנו לבניית המקדש? יתכן  ששלמה<BR>
המלך כלל לא השתמש בהם. וכך נאמר )מלכים א:  ז; נא(:<BR>
"ותשלם כל המלאכה אשר עשה המלך שלמה בית ה', ויבא שלמה<BR>
את קדשי דוד אביו את הכסף ואת הזהב ואת הכלים נתן<BR>
באצרות בית ה'". אמנם, לפי פשוטו של מקרא אפשר לומר<BR>
שהפסוק מדבר על הנותר שהובא לאוצר, אבל ניתן  גם לומר<BR>
שכלל לא נעשה בו שימוש. רש"י על הפסוק המקביל בדברי<BR>
הימים )ב' ה; א( מביא הוכחה לכך, שהרי רק על הנחושת<BR>
נזכר שימוש שעשה שלמה בשלל אביו )ד"ה א יח;ח( ודווקא<BR>
אזכור הנחושת חסר מהפסוק. מכאן ששלמה לא השתמש בזהב<BR>
וכסף שהקדיש דוד אביו כ"סגולה" בטכס הגדול של הכתרת<BR>
בנו. </P>
<P ALIGN="RIGHT">
הסבר לכך מובא במפרשים בשם דרש, ברש"י במלכים בשם<BR>
"שמעתי מרבותי", וכאן נביא את הדברים מהפסיקתא רבתי<BR>
)מהד' איש שלום, פרשה ו ד"ה דבר אחר ותשלם(:" יש דורשין<BR>
לשבח, יש דורשין לגנאי, דרוש לשבח -  דוד ביקש על הדבר,<BR>
אמר לו: רבון העולמים, צופה אני בנבואתי שסוף בית המקדש<BR>
עתיד ליחרב, וכל מה שהפרשתי ]הוא[ מבתי עכו"ם שהייתי<BR>
מחריב, שלא יהיו האומות העולם אומרים מה דוד סבור החריב<BR>
בית אלהינו ועשה בית לאלהים נינערו אלהינו וגבו נקמתם<BR>
והחריבו בית אלהים, לכך נתפלל שלא יצטרך להם שלמה; ומי<BR>
שדורש לגנאי - שבא הרעב בימי דוד שלש שנים, והיה לדוד<BR>
כמה תסבריות צבורין כסף וזהב מה שהיה מתקן לבניין בית<BR>
המקדש, והיה צריך להוציאו להחיות את הנפשות, ולא עשה<BR>
כן, אמר לו האלהים בניי מתים ברעב ואתה צובר ממון לבנות<BR>
בו בניין, לא היית צריך אלא להחיות בו נפשות, לא עשית<BR>
כן, חייך - אין שלמה נצרך ליטול הימנו כלום: "ויבא<BR>
]שלמה וגו' נתן באצרות בית ה'[ שלמה המלאכה ולא היה<BR>
צריך שלמה ותשלם כל המלאכה."</P>
<P ALIGN="RIGHT">
בדומה לגישת ה"גנאי", כותב הרלב"ג: "וידמה שלזאת הסבה<BR>
לא התחיל לבנין הבית תכף מלכו, כי בשנה הרביעית החל<BR>
הבנין כמו שקדם והיה זה כן כדי שיבנהו משלו, לא מאוצרות<BR>
דוד אביו אשר הקדיש אותם לה', וכאילו היה זה מכוון מה'<BR>
יתברך כמו שלא רצה שיבנהו דוד, כי דמים רבים שפך כן לא<BR>
הסכים שיבנה מאשר אסף דוד משלל הגוים במלחמה, אך שלמה<BR>
שהיה איש שלום והיה מה שקבץ מהממון מקובץ עם השלום בו<BR>
בחר השם יתברך לבנותו במה שקבץ מהממון עם השלום."</P>
<P ALIGN="RIGHT">
ברם, בהלכה מופיעה גם דעה שונה בקשר לסדרי העדיפויות,<BR>
וכפי שמנסח זאת מחבר השולחן ערוך )יורה דעה סימן רמט<BR>
סעיף טז(: "יש מי שאומר שמצות בית הכנסת עדיפא ממצות<BR>
צדקה, ומצות צדקה לנערים ללמוד תורה או לחולים עניים,<BR>
עדיף ממצות בית הכנסת." מקור דבריו הם תשובת המהרי"ק<BR>
)סימן קכ"ח( )רבי יוסף קולון נ. ,1420 ישב בעיקר בצפון<BR>
איטליה והיה רבו של רבי עובדיה מברטינורו( - המבוססת על<BR>
המסופר בתלמוד הירושלמי )פיאה פ"ח, שקלים פ"ה(, אמורא<BR>
אחד התפאר על כמה כסף שקעו אבותיו בבנין בית כנסת<BR>
וחבירו ענה לו כמה נפשות שקעו אבותיך במקום - וכי לא<BR>
היו נערים ללמדם תורה או חולים המוטלים באשפה? "מכאן<BR>
אומר הרב שמואל שטוב ליתן צדקה לנערים ללמוד תורה או<BR>
לחולים עניים מליתן לבית הכנסת". מדייק המהרי"ק:<BR>
"מדקאמר בירושלמי "חולין המוטלין לאשפה" וכן הרב שמואל<BR>
אומר חולים עניים ולא קאמר עניים סתם, משמע דאם לא היו<BR>
חולים, כי אם עניים, דטוב יותר ליתן צדקה לבית הכנסת".</P>
<P ALIGN="RIGHT">
בנקל ניתן לראות שההוכחה מהירושלמי איננה חד-משמעית,<BR>
והגר"א  מעיר "לא מוכרח". הגר"א הבין שהמדרש בפסיקתא, <BR>
והתוספות שהבאנו למעלה חולקים על המהרי"ק, והוא מוסיף<BR>
שהדבר תלוי אולי בגרסאות בבבלי )בבא בתרא ג; ע"א(.<BR>
בסוגיא בבבלי  אומרים האמוראים שאין להרוס בית כנסת ישן<BR>
עד שהחדש נבנה. ואז מתעוררת השאלה במקרה שכבר גבו את<BR>
הכסף לשם כך"? "אמר ליה רבינא לרב אשי: גבו זוזי ומחתי,<BR>
מאי? )= מהי ההלכה אם כבר גבו את הכסף?( אמר ליה: דילמא<BR>
מיתרמי להו פדיון שבויים ויהבי להו )= אולי תזדמן להם<BR>
מצוות פדיון שבויים(". כלומר, גם אז אסור להרוס את<BR>
הישן, שמא יזדמן לקהילה פדיון שבויים ויצטרכו להעביר את<BR>
הכסף שנגבה לבית הכנסת לפדיון שבויים - משמע למצוות<BR>
צדקה רגילה, אין זה שורת הדין. אבל בכתבי יד ובראשונים<BR>
אחרים יש גרסה אחרת. והוא "דילמא מיתרמי להו מילתא<BR>
דמצוה ומפקי להו" )עיין דקדוקי סופרים שם ושו"ע יו"ד<BR>
רנ"ב;א(. מכאן נראה שגם מצוות אחרות, ובודאי מצוות צדקה<BR>
גוברת על הצורך בכספים לבניית בית כנסת.</P>
<P ALIGN="RIGHT">
עד כה התייחסנו להיבט אחד של סדר העדיפויות, אבל במרכז<BR>
הדיון הערכי, עומדת שאלת ההתאמה בין סדר עדיפויות שלנו<BR>
לבין זה של ריבון העולמים. מי ימנה ומי יספור את<BR>
הדמעות, ההפגנות, משאבי החינוך והארגון למען בית קדשינו<BR>
מטעם הצבור הדתי-לאומי בארץ - ומי ימנה ומי יספור כמה<BR>
דמעות נשפכו,   כמה הפגנות נערכו,  וכמה משאבי חינוך<BR>
וארגון הושקעו על ידי צבור זה, לנוכח מצוקת העובדים<BR>
הזרים וניצולם או לנוכח בעיות חברתיות בוערות אחרות <BR>
כגון פועלים ערבים, סחר בנשים, האלימות במשפחה, הפער<BR>
החברתי או עוולות המלחמה? ושמא סדר העדיפויות שלנו משקף<BR>
היפוכו של סדר יומו של ריבון העולמים, וככל שאנחנו<BR>
מעלים את בית הכנסת ובית המקדש לראש דאגתנו, הוא מוריד<BR>
אותו מסדר יומנו? אכן, "הר הבית בידינו", אבל לעתים<BR>
נדמה שמעולם לא היינו רחוקים יותר מהזכות לראות בבניינו<BR>
-  "ציון במשפט ת?פ??דה ושביה בצדקה".</P>
<P ALIGN="RIGHT">
<I><FONT SIZE="-1">הרב חנוך גולדברג, יושב ראש הנהלת "נתיבות שלום", הוא<BR>
עורך דין.</FONT></I></P>
<P ALIGN="RIGHT"><HR>
</P>
<h3 ALIGN="RIGHT">
זכור את אשר עשה  לך עמלק</h3>
<P ALIGN="RIGHT">
הרמב"ם )הלכות מלכים ה, ה( פוסק להלכה שמחיית זכר<BR>
עמלק היא מצוות עשה, וזו לשונו:</P>
<P ALIGN="RIGHT">
" וכן  מצות  עשה לאבד זכר עמלק, שנאמר "תמחה את זכר <BR>
עמלק"  ומצות  עשה  לזכור תמיד מעשיו הרעים ואריבתו  <BR>
כדי  לעורר  איבתו,  שנאמר  "זכור את אשר עשה  לך <BR>
עמלק" -  מפי  השמועה  למדו:  זכור -  בפה, לא תשכח -<BR>
בלב, שאסור לשכוח איבתו ושנאתו."</P>
<P ALIGN="RIGHT">
הרמב"ם מסיים את ההלכה הקודמת )ה, ד(, המתייחסת למצווה<BR>
להחרים את שבעת העמים במילים "וכבר אבד זכרם", אמירה<BR>
המבוססת על הקביעה בתוספתא )קידושין ה, ו(: "משעלה<BR>
סנחריב ובלבל את כל האומות". אמירה גורפת זו שוללת כל<BR>
פירוש גזעני למצווה של מחיית עמלק -  מכיוון שאיננו<BR>
יודעים היום בוודאות מיהם צאצאיו של מי. לכן עמלק הפך<BR>
להיות מושג מופשט המתייחס לרוע האנושי באשר הוא, והוא<BR>
מהווה ביטוי לכל מי שמנצל חולשתו של אדם אחר או של עם<BR>
אחר כדי לגבור עליו.</P>
<P ALIGN="RIGHT">
הביטוי המעשי של מצווה זו היא קריאת פרשת "זכור" בשבת<BR>
המקדימה את פורים וכך לשון בעל השולחן ערוך )אורח חיים<BR>
תרפ"ה(:</P>
<P ALIGN="RIGHT">
"]ב[ בשבת שניה מוציאין שני ספרים; באחד קורא פרשת<BR>
השבוע, ובשני קורא: "זכור את אשר עשה לך עמלק", ומפטיר:<BR>
"פקדתי את אשר עשה עמלק". </P>
<P ALIGN="RIGHT">
]ז[ יש אומרים שפרשת זכור ופרשת פרה אדומה חייבים<BR>
לקראם מדאורייתא,   לפיכך  בני  הישובים  שאין  להם <BR>
מנין, צריכים  לבא  למקום  שיש  מנין  בשבתות הללו כדי<BR>
לשמוע פרשיות אלו שהם מדאורייתא."</P>
<P ALIGN="RIGHT">
ובעל ה"משנה ברורה" )תרפ"ה, א( מבאר בכמה מילים את<BR>
משמעות המצווה:</P>
<P ALIGN="RIGHT">
"השניה  היא  פרשת  זכור -  לזכור מעשה   עמלק,  <BR>
וקורין  אותה  בשבת  שלפני  פורים לסמכה  למעשה  שהיה <BR>
מזרע  עמלק  וכדי  להקדים זכירת   מחיית   עמלק  <BR>
לעשייתה,  וכדכתיב:  'והימים האלה  נזכרים  ונעשים'."</P>
<P ALIGN="RIGHT">
אנו מצווים אם כן בפה ובלב, לזכור ולא לשכוח את אשר<BR>
עשה לנו עמלק. הזיכרון שלנו כקרבן של אלימות ורדיפות<BR>
הוא חרב פיפיות. לעתים, נתקלים אנו ברבים מבני עמנו<BR>
שצברו רגשות איבה ונקם כלפי כל מי ששייך לעם או לקבוצה<BR>
שפגעו בנו. לעתים, נשמעים קולות כמו "מוות לערבים" או<BR>
"עם של מצורעים" המבטאים תחושות של כעס אחרי פיגוע<BR>
רצחני. רגשות של כעס ורצון לנקום הם רגשות אנושיים<BR>
מובנים במצבי לחץ וחרדה ואין אדם נתפס בשעת צערו, אך<BR>
נראה שלמצווה יש משמעות שונה, וזאת מכיוון שהתורה איננה<BR>
"מצווה" על מה שאנו מרגישים באופן טבעי. התורה איננה<BR>
מצווה עלינו לאהוב את ילדינו. לעומת זאת, היא מצווה<BR>
"ואהבתם את הגר" . התורה כנראה מצווה עלינו לעשות כל<BR>
מאמץ לא להידבק מעמלק ומהנטייה לפגוע בחלשים ובחסרי<BR>
ישע. עמלק יכול היה לפגוע בנו, כדברי המדרש וחלק<BR>
מהפרשנים, מכיוון שאנחנו לא היינו יראי א-לוהים.</P>
<P ALIGN="RIGHT">
ודווקא בימים קשים אלו ולנוכח הזיכרון הקשה מימי פורים<BR>
אחרים, בהם חולל זכר אבותינו ואמותינו במערת המכפלה,<BR>
שומה עלינו לזכור ולא לשכוח את אשר עשה ועדיין יכול,<BR>
חלילה, לעשות לנו עמלק, אם ניתן לו לפגוע בנו. </P>
<P ALIGN="RIGHT">
<I><FONT SIZE="-1">.פנחס לייזר -עורך</FONT></I></P>






<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

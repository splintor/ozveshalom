<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Korach</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת קרח</FONT><BR>
<FONT SIZE="3" COLOR="navy">גליון מס' 36 תשנ"ח</FONT>

 </p>

<DIV ALIGN=right>
"וידעו כל עצי השדה כי אני ה' השפלתי עץ גבוה",<BR>
וידעו כל עצי השדה - אלו הבריות כמו שנאמר: "כי<BR>
האדם עץ השדה", כי אני ה' השפלתי עץ גבוה" זה קרח,<BR>
"הגבהתי עץ שפל" זה אהרן שנאמר "והנה פרח מטה<BR>
אהרן".<BR>
<FONT SIZE="-1">(ילקוט שמעוני יחזקאל יז ,סימן שנז)</FONT><BR>

<H3>גדולתו של אהרון</H3>
רשב"ג אומר: גדול הוא השלום, שהרי אהרן הכהן לא<BR>
נשתבח אלא בשביל השלום, שהיה אוהב שלום ורודף שלום<BR>
ומקדים שלום ומשיב שלום ,שנאמר )מלאכי ב("בשלום<BR>
ובמישור הלך אתי" ולאחריו: "ורבים השיב מעון".<BR>
מלמד כשהיה רואה שני בני אדם שונאין זה את זה ,<BR>
הולך אצל אחד מהן ואמר לו :למה שונא אתה את פלוני<BR>
?כבר בא אלי לביתי ונשתטח לפני ואמר לי "חטאתי<BR>
לפלוני" ,לך ופייס עליו ומניח לזה והולך אצל השני<BR>
ואומר לו כראשון, והיה משים שלום ואהבה וריעות בין<BR>
אדם לחבירו ורבים השיב מעון.<BR>
<FONT SIZE="-1">(מסכת דרך ארץ זוטא פרק השלום, משנה יב)</FONT><BR>

<hR>

<H3>משה ואהרן בתווך בין עם נרגן ואל קנא</H3>
<H3>אוריאל סימון</H3>

משה ואהרן לא נבחרו על-ידי העם אלא על-ידי האלוקים.<BR>
לכן התמקד הקשר של קורח ועדתו להדחת משה מן<BR>
המנהיגות ואהרן מן הכהונה במאמץ לערער את האמינות<BR>
של היבחרותם בידי שמים. הטענה של קורח נגד שני<BR>
האחים היתה תיאולוגית: "רב לכם, כי כל העדה כולה<BR>
קדושים ובתוכם ה', ומדוע תתנשאו על קהל ה'?"<BR>
)במדבר ט"ז, ג( , רוצה לומר: בעם שהאל שוכן בתוכו<BR>
באמצעות משכנו, ושלכל בניו נאמר "והייתם קדושים<BR>
לאלוקיכם" )במדבר ט"ו, מ(, אין שום אדם רשאי לטעון<BR>
לקדושת-יתר ולתבוע בשמה סמכות מנהיגותית. ואמנם<BR>
כאשר הקדושה אינה נתפסת עוד כתביעה להתעלות אישית,<BR>
אלא מוצגת כזכות מלידה הפותחת את הכהונה בפני הכל,<BR>
אכן בטל הייחוד של אנשי מעלה בחירי ה'. וכאשר<BR>
השוויון של כל הנברא בצלם אלוקים אינו הבסיס לכבוד<BR>
האדם ולזכויות הפרט וחובותיו, אלא סיסמא<BR>
דמוקרטית-כביכול בפיהם של רודפי שררה, אכן פתוחה<BR>
הדלת לאנרכיה.<BR>
<BR>
טענתם המשלימה של דתן ואבירם היתה פוליטית מובהקת:<BR>
"המעט כי העליתנו מארץ זבת חלב ודבש להמיתנו<BR>
במדבר, כי תשתרר עלינו גם השתרר?" )ט"ז,יג(.<BR>
לאמור: מנהיג, שהוציא את העם ממצרים הפוריה<BR>
)הטיעון הדמגוגי מעלים את העובדה המרה שפירותיה של<BR>
מצרים לא נועדו לעבדיה( בכוח ההבטחה להביאו לארץ<BR>
זבת חלב ודבש, ותחת זאת גוזר עליו )בעקבות פרשת<BR>
המרגלים( לנדוד במדבר עד שימות כל הדור הנוכחי,<BR>
איבד את האימון שרחשו לו כשליח ה' ואינו ראוי<BR>
שיצייתו לו.<BR>
<BR>
לנוכח השלילה הטוטלית הזאת הבין משה שאי-אפשר יהיה<BR>
להיחלץ ממשבר האימון מבלי לבקש את התערבותו<BR>
המענישה של האל הנסתר. לשם כך הוא יזם שני מבחנים<BR>
הרי-סכנה שבהם הושם הכל על כף המאזניים. המבחן<BR>
האחד נועד להראות לא רק שהמרד של דתן ואבירם ייענש<BR>
במיתה בידי שמים אלא גם שהדבר יתרחש בדרך<BR>
חסרת-תקדים שתבהיר בעליל שבמורדם במשה הם מרדו<BR>
בשולחו: "אם כמות כל אדם ימותון אלה ... לא ה'<BR>
שלחני! ואם בריאה יברא ה' ופצתה האדמה את פיה<BR>
ובלעה אותם ואת כל אשר להם וירדו חיים שאולה,<BR>
וידעתם כי נאצו האנשים האלה את ה'" )פסוקים כ"ט-ל(.<BR>
<BR>
העובדה שעלה בידי קרח להקהיל את "כל העדה" להיות<BR>
נוכחים בהתרסה שלו על מנהיגותם של משה ואהרן עוררה<BR>
את חמת ה', והוא ציווה אותם: "הבדלו מתוך העדה<BR>
הזאת, ואכלה אותם כרגע!" )פסוק כא(. אך שני האחים<BR>
לא קיבלו את הדין הנורא, ובמקום להינתק מן העם<BR>
נפלו על פניהם ובקשו את ה' להבחין בין המורדים<BR>
לבין הנגררים אחריהם: "האיש אחד יחטא, ועל כל העדה<BR>
תקצוף?!" )פס' 22(. ה' נענה לתפילתם ואפשר להם<BR>
להציל את העדה מן העונש שיבוא על דתן ואבירם<BR>
על-ידי קריאתה להתרחק באופן מופגן מן המאהל של<BR>
"האנשים הרשעים האלה" )פסוק כו(. והעם אכן הבין<BR>
שצפוי עונש נורא ממרום, נשמע לקריאה וניצל.<BR>
<BR>
במבחן השני זומנו מאתים וחמישים מנהיגי העדה, שתבעו<BR>
לשתפם בעבודת הקודש, להקטיר קטורת במשכן ביחד עם<BR>
אהרן על מנת שיתברר מי רשאי וראוי לעשות זאת: "קחו<BR>
לכם מחתות ... ותנו בהן אש ושימו עליהן קטורת לפני<BR>
ה' מחר, והיה האיש אשר יבחר ה' הוא<BR>
הקדוש...")פסוקים ו-ז (. על רקע מיתתם בשריפה של<BR>
שני בני אהרן בהקטירם קטורת עם אש זרה )ויקרא י',<BR>
א-ב ( קשה עד מאד להניח שהם נכנסו ביודעין למלכודת<BR>
מוות, ושמשה הציע להם לעשות זאת. מתקבל יותר על<BR>
הדעת, שהוא והם ציפו שהבחירה האלוקית לא תתבטא<BR>
באות שלילי כלפי הדחויים אלא באות חיובי כלפי<BR>
הנבחר. אך לא כך היה, שכן ה' ראה בעצם הערעור<BR>
המתגרה על קדושת-היתר של אהרן חטא חמור, וכך קרה<BR>
להם בדיוק מה שקרה בשעתו לבני אהרן: "ואש יצאה מאת<BR>
ה' ותאכל את חמישים ומאתים איש מקריבי הקטורת"<BR>
)פסוק לה(.<BR>
<BR>
לכאורה היתה בכך הוכחה ניצחת לקדושתם המיוחדת של<BR>
משה ואהרן, אך מריו של העם ניצת מחדש לנוכח הדרך<BR>
העקובה מדם שבה הוכח הדבר: "וילונו כל עדת בני<BR>
ישראל ממחרת על משה ועל אהרן לאמר: אתם המתם את עם<BR>
ה'!" )י"ז, ו(. תגובת ה' היתה קשה עד מאד, שכן הוא<BR>
חזר וציווה את משה ואהרן: "הרומו מתוך העדה הזאת,<BR>
ואכלה אותם כרגע" )פסוק י'(. אין זאת אלא שהאשמת<BR>
משה ואהרן בהמתת מקטירי הקטורת נחשבה לא רק<BR>
כהזדהות עם המורדים המומתים אלא גם כהעלאה חוזרת<BR>
של סיסמת המרד - ההגנה על שלטונם במחיר חייהם של<BR>
יריביהם מעידה על משה ואהרן שהם אכן מתנשאים על<BR>
"עם ה'". גם הפעם לא נשמעו משה ואהרן לצוו להיבדל<BR>
מעל עמם העיקש ולאפשר בכך את הענשתו בעונש<BR>
האולטימטיבי, וכמו בעבר הם נפלו על פניהם. אך<BR>
תחינתם היתה הפעם שתוקה, שכן לנוכח ההשתתפות של כל<BR>
העדה כולה בהאשמת משה ואהרן שוב לא היה מקום<BR>
להבחנה בין מסיתים לנגררים. ובמקום להישמע לצוו<BR>
להיבדל מעל עמם העיקש ולאפשר על-ידי יציאתם מקרב<BR>
העדה את הענשתה בעונש שאין חמור ממנו, אמר משה<BR>
לאהרן אחיו: "קח את המחתה, ותן עליה קטורת והולך<BR>
מהרה אל העדה וכפר עליה, כי יצא הקצף מלפני ה'.<BR>
החל הנגף!" )פסוק יא (. אף-על-פי שמשה אמר לו<BR>
להיכנס לאותו מקום עצמו שה' ציווה עליהם לצאת<BR>
ממנו, נשמע לו אהרן ללא-היסוס: "ויקח אהרן )את<BR>
המחתה( כאשר דיבר משה, וירץ אל תוך הקהל והנה החל<BR>
הנגף בעם, ויתן את הקטורת ויכפר על העם. ויעמד בין<BR>
המתים ובין החיים ותעצר המגפה. ויהיו המתים במגפה<BR>
ארבעה עשר אלף ושבע מאות, מלבד המתים על דבר קורח.<BR>
וישב אהרן אל משה אל פתח אהל מועד והמגפה נעצרה"<BR>
)פסוקים יב-טו(.<BR>
משה ואהרן העדיפו להציל את עמם, המאשים אותם בחמורה<BR>
שאשמות, מאשר את עצמם. הם סיכנו את חייהם בפעולה<BR>
על דעת עצמם, ביודעם שה' אינו רוצה במיתתם של<BR>
החוטאים אלא בתשובתם. בזכות אהרן הכהן, הניצב ללא<BR>
חת בין המתים ובין החיים, נעצרה המגפה הנוראה,<BR>
ובני ישראל יכלו להיווכח שהאל הקנא נענה למסירות<BR>
הנפש העילאית של מנהיגיהם. אשרי העם שיש לו<BR>
מנהיגים שהוא אינו ראוי להם.<BR>
<BR>
<FONT SIZE="-1">פרופסור אוריאל סימון מלמד במחלקה לתנ"ך<BR>
באוניברסיטת בר-אילן</FONT><BR>

<hR>

<H4>?הקדושה: מצב נתון או שאיפה נעלה ותמידית</H4>
סדרת "קרח" סמוכה לסדרת "שלח" ולפרשתה האחרונה,<BR>
פרשת ציצית. לכאורה אין קשר מבחינת העניין בין שתי<BR>
הפרשיותוהנה ניתן לגלות, שאף-על-פי ששני הדברים<BR>
רחוקים זה מזה מבחינת עניינם  לכאורה רחוקים זה<BR>
מזה כרחוק מזרח ממערב -, יש ביניהם קשר עמוק ביותר<BR>
מבחינת מלת-מפתח המופיעה בשניהם גם יחד. והמרחק<BR>
בין שתי ההופעות של אותה מלה אינו אלא פסוקים<BR>
אחדים בלבד.<BR>
הסיום של פרשת ציצית שגור בפי כל יהודי האומר<BR>
קריאת-שמע כל יום: "למען תזכרו ועשיתם את כל<BR>
מצותי, והייתם קדשים לאלהיכם." ומיד: "ויקח קרח<BR>
וכו"  מה לקחו? הם לקחו לידיהם את המרד במשה<BR>
ובמנהיגותו, והדברים המושמים בפיהם כטענה נגד משה<BR>
הם: "כל-העדה כולם קדשים".<BR>
ההבדל בין שתי קדושות האלה הוא ההבדל שבין אמונה<BR>
לבין עבודת אלילים. הקדושה האמורה בפרשת ציצית<BR>
איננה עובדה, אלא משימה. שם לא נאמר "אתם קדשים",<BR>
אלא מוצגת דרישה )דרישה אשר ספק אם אדם יכול לקיים<BR>
אותה, אבל הוא צריך להיות מודע שהוא נדרש לכך(:<BR>
"והייתם קדשים". ואילו בתודעתם הדתית של קרח ועדתו<BR>
"כל העדה כולם קדשים": הקדושה היא דבר נתון לנו,<BR>
הוענקה לנו קדושה.<BR>
<BR>
<FONT SIZE="-1">מתוך "הערות לפרשיות השבוע" לפרופ' ישעיהו)<BR>
ליבוביץ' ז"ל, עמ' 96(</FONT><BR>

<hR>

<H3>קוראים מגיבים</H3>
אני מעריך את הצגתן של עמדות שונות ב"שבת שלום",<BR>
כולל במכתבים למערכת. יחד עם זאת, לדעתי, שני<BR>
מכתבים לא היו צריכים להתפרסם.<BR>
באחד מהמכתבים )בגליון 30(, היתה עלילת דם נגד<BR>
ה"רבנים למען זכויות אדם". ארגון זה תבע את "הנשים<BR>
בירוק" על עלילת דם מעין זו, ולכן לא היה מקום<BR>
לפרסמה ב"שבת שלום". במכתב אחר )גליון 34(, מאשים<BR>
הכותב את ד"ר דני סטטמן בכך שהוא טען ש"שבת שלום"<BR>
צריך להיות מוכן ל"הרגיז" )במקום לאתגר( את הציבור<BR>
הדתי. במקרה זה, מכניס הכותב דברים לפיו של ד"ר<BR>
סטטמן ועיוות את כוונת דבריו, כאילו על "שבת שלום"<BR>
להרגיז רק את הציבור הדתי, ולא את הציבור החילוני<BR>
או הערבי. מכיוון ש"שבת שלום" מופץ בבתי הכנסת<BR>
וקהל היעד שלו היא הציבור הדתי, משולל טיעון זה כל<BR>
יסוד ענייני. על-ידי פרסומם של מכתבים אלו, יורד<BR>
"שבת שלום" לרמה הנמוכה של השיח הציבורי שלצערנו<BR>
התפשט בחברתנו.<BR>
<FONT SIZE="-1">דניאל רורליך ירושלים</FONT><BR>
<BR>
<H3>:תגובת העורך</H3>
אין בפרסום מכתב למערכת משום הזדהות עם עמדה זו או<BR>
אחרת. אנחנו מעוניינים בדו-שיח חופשי, הנותן ביטוי<BR>
לעתים גם לדברים המעוררים אצל קוראים אחרים תגובות<BR>
קשות. ההקשבה ההדדית היא חלק מהמסר שאנחנו<BR>
מעוניינים להעביר, בנוסף לפרשנות הטקסטואלית או<BR>
המדרשית במאמרים ובדברי-תורה.<BR>
</DIV>













<P ALIGN="center">

</P>

</body></html>

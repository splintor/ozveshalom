<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת וישב</FONT><BR>
<FONT SIZE=+3 color="Navy">שבת חנוכה</FONT><BR>
<FONT SIZE="3" COLOR="navy">גליון מס' 166 תשס"א</FONT><BR>


 </p>



<P ALIGN="RIGHT">
<B><FONT SIZE="+1">   ויהי  ביום השלישי יום הלדת את פרעה ויעש משתה<BR>
לכל  עבדיו  וישא  את  ראש שר המשקים ואת ראש שר <BR>
האפים בתוך עבדיו. )בראשית מ, כ(                </FONT></B></P>

<h3 ALIGN="RIGHT">
יום הולדת ויום השחרור כלידה מחדש.              </h3>
<P ALIGN="RIGHT">
'החדש הזה לכם ראש חדשים' - משל למלך שנולד  לו  <BR>
בן ועשה יום טוב ונשבה אותו הבן ועשה שם  זמן    <BR>
מרובה,  אחר  זמן נפדה אותו הבן ועשה לו המלך  יום<BR>
 גנוסיא,  כך  עד שלא ירדו ישראל למצרים היו     <BR>
מונין לשעבוד, משירדו ונשתעבדו שם עשה להם הקדוש <BR>
ברוך הוא נסים ונפדו, התחילו מונין לחדשים, שנאמר<BR>
'החדש הזה לכם ראש חדשים'. )שמות רבה פרשה טו(   </P>
<P ALIGN="RIGHT">
  'החדש הזה לכם ראש חדשים' משל למלך שנולד לו   <BR>
בן, עשה להם הקב"ה ניסים ונפדו,התחילו מונין     <BR>
לחדשים,שנאמר 'החדש הזה לכם ראש  חדשים' )שמות רבה<BR>
 ט"ו, ט'(.  מובן הדרוש הוא  כמו  המשל, הגם  שעד <BR>
עתה  היה המלך עושה משתה  בנו  תמיד  ביום  הולדת,<BR>
וכן נוהג עם כל בניו, נשתנה  הבן הזה כעת להיות  <BR>
שנשבה, ועל כן אחר כך עושה  שמחתו  ביום  הפדייה,<BR>
כך  ישראל  נשתנו בזה מכל  האומות, הגם  שמהראוי <BR>
לשנות העולם למנות מתשרי  שהוא  יום הולדת העולם <BR>
ואדם הראשון, עם כל  זה  כיון שנשבו ונפדו, אמר לו<BR>
ה' 'החדש הזה לכם' דייקא   'ראש  חדשים',  על  כל <BR>
פנים  תמנו  לחדשים ותעשו אותו ראש לחדשים . )אגרא<BR>
דכלה דף קצ/ב(                                  </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
וישב יעקב - לשון צער , האמנם ?                 </h2>
<h3 ALIGN="RIGHT">
ז'אן פיזנטה                                    </h3>
<P ALIGN="RIGHT">
"וישב יעקב בארץ מגורי אביו בארץ כנען" - "אמר   <BR>
רבי יוחנן כל מקום שנאמר "וישב" אינו אלא לשון <BR>
צער")סנהדרין ק"ו א'(.  ישנה כאן ביקורת על עצם  <BR>
ישיבה זו. לפי רבי יוחנן, היה על יעקב לדעת שאין <BR>
הצדיק יושב בשלוה בעולם הזה אלא  רק בעולם הבא,  <BR>
כדברי המדרש " ביקש יעקב לשבת בשלווה, קפץ עליו  <BR>
רוגזו של יוסף". היה על יעקב "לגור" ולא לחפש    <BR>
להתיישב, כלומר להיות "גר ותושב" כאביו וכסבו, או<BR>
לפי הבנה/הצעה אחרת של המדרש, היה עליו להיות עסוק<BR>
בגיורים, כפי שכתוב בבראשית רבה פד, ד : " מאי   <BR>
"מגורי אביו" ?  מגוירי אביו ". אך אסור היה לו  <BR>
לחפש להתיישב, ומכיוון שכך עשה, "קפץ עליו רוגזו <BR>
של יוסף", או כפי שכתוב בהמשך בגמרא : "וישב יעקב<BR>
בארץ מגורי אביו, כתיב בתרי )כתוב לאחר מכן( ויבא<BR>
יוסף את דיבתם רעה" ) סנהדרין שם,שם (.          </P>
<P ALIGN="RIGHT">
פרשת "וישב", הגדושה בסיפורים  )מכירת יוסף -    <BR>
יוסף אצל פוטיפר ולאחר מכן יוסף בבית הסוהר -    <BR>
סיפור יהודה ותמר ועוד( ובתכנים )חלומותיו של יוסף<BR>
ובהמשך חלומותיהם של שר המשקים ושר האופים - קנאת<BR>
האחים - מצוות הייבום - לידת אבי אבות המשיח ועוד(<BR>
מתארת שלב חשוב בתוך ספר בראשית. אם נתמקד  באחד <BR>
הנושאים החשובים שבספר בראשית והוא עניין התולדות<BR>
" אלה תולדות השמיים והארץ בהבראם ", " זה ספר   <BR>
תולדות אדם ", " ואלה תולדות  יצחק בן אברהם ",  <BR>
ובפרשתנו " אלה תולדות יעקב יוסף ", עניין       <BR>
היווצרות משפחות האדמה, עם דגש מיוחד על תולדותיהם<BR>
של שלושת האבות וארבעת האמהות, אזי פרשת "וישב"  <BR>
מהווה פרשת דרכים.                              </P>
<P ALIGN="RIGHT">
הרי, לאחר שנוצרו השבטים,  ויעקב קיבל את השם    <BR>
"ישראל", לאחר שהוא זכה לכינוי "מיטתו שלמה" ונראה<BR>
-  בעיני חז"ל -  כיורש ומסנטז את דרכיהם של אברהם<BR>
"גבורתו חסד" ושל יצחק "עולה תמימה", אולי אפשר  <BR>
היה כאן לגמור את הספר ולראות את היווצרות העם   <BR>
כגמורה.                                        </P>
<P ALIGN="RIGHT">
מלבד זאת שלפי ברית בין הבתרים, בה נאמר לאברהם "<BR>
גר יהיה זרעך בארץ לא להם " ) בראשית טו יג (, מן<BR>
הראוי היה לכלול בספר את שלב השהייה בארץ מצרים, <BR>
נראה שהיה שייך בצורה לא פחותה לספר בראשית נושא <BR>
מרכזי נוסף, והוא הנושא שאנו דנים בו כאן. הוא   <BR>
הנושא המופיע מיד עם פתיחת הפרשה, מיד עם המילה  <BR>
הראשונה של הפרשה, והוא נושא ייעוד האדם בעולם.  <BR>
תאור התולדות עונה לשאלה : "מי הוא האדם ?", ונשאר<BR>
לענות לשאלה "למה נמצא האדם בעולם ?"           </P>
<P ALIGN="RIGHT">
הוגי דעות רבים התבוננו במטרת חייו של האדם.     <BR>
וחלקם ראו בספר קהלת  מסה מוקדשת לנושא חשוב זה )<BR>
ע' בספר חמשה ספרי אמונה מאת ישעיה ליבוביץ (. זהו<BR>
נושא פילוסופי עתיק יומין, לגביו גם חלוקות      <BR>
תיאוריות פסיכואנליטיות שונות.                  </P>
<P ALIGN="RIGHT">
האדם מטבעו נמצא בדינמיקה מתמדת בין רצון ושאיפה <BR>
להתפתח ולהתקדם לבין נטייה לעצור ולנוח. בין שאיפה<BR>
להשיג מטרות הן ברמה אישית הן ברמה אידיאולוגית, <BR>
לבין העדפה למנוחה ולשלוות נפש. בין דחף להשיג   <BR>
הנאה לבין דחף לדחות את הסיפוק.                 </P>
<P ALIGN="RIGHT">
כל אדם מתמודד באופן שונה עם דינמיקה פנימית זו, <BR>
עם ניגודים פנימיים אלה, ואולי, בפרשתנו, יהודה, <BR>
יוסף , דינה ועשרת האחים הם דוגמאות לדרכים שונות<BR>
להתמודדות עם הנושא. ומכיוון שאנחנו בספר בראשית,<BR>
כל אחד מן הדמויות הללו מייצג אינדיבידואל אך גם <BR>
מייצג רמה לאומית או אף אוניברסלית.             </P>
<P ALIGN="RIGHT">
 יוסף חולם חלומות עתידניים, חלומות גדלות. הוא&middot; <BR>
"מנבא" עתיד בו יהיו הוא ואחיו חקלאיים )ולא יותר<BR>
רועי צאן כפי שהיו אבותיו(. ידוע שרצון זה מתפרש <BR>
על ידי אביו ואחיו לא כרצון להביא שינוי אלא כרצון<BR>
לשלוט בהם.  כתוצאה מן הפער שנוצר בינו לבין אחיו,<BR>
הוא מוצא את עצמו ממשיך באופן מיוחד את דרכו של  <BR>
אביו, לכאורה בעל כורחו, כאילו בגלל הנסיבות.    <BR>
והמדרש מרבה להשוות ואף מוצא 24 הקבלות לחייהם של<BR>
יעקב ושל יוסף )וביניהם ש"זה חי רחוק מאביו ואמו <BR>
וזה חי רחוק מאביו ואמו, זה התגורר בחוץ לארץ וזה<BR>
התגורר בחוץ לארץ" - בראשית רבה פד, ה (, כאילו  <BR>
כדרך להראות שעל אף הפשט, לפיו יוסף נראה הולך   <BR>
בדרך שונה מאד ובמיוחד לא מתוכננת על ידו עצמו,  <BR>
הוא באמת ממשיך דרכו האמיתי של אביו. מדרשים אחדים<BR>
אף מוצאים את הדרך לטעון שאין דרכו של יוסף אלא  <BR>
בשליטתו שלו ובתאום עם אביו ) ראה למשל "דעת זקנים<BR>
מבעלי התוספות על הפסוק "וירא את העגלות" בראשית <BR>
מה כז (. בין אם בשליטתו בין אם לאו, יוסף מגשים <BR>
את חלומותיו, ממשיך את דרך האבות.               </P>
<P ALIGN="RIGHT">
רבים מפרשים את הויכוח שבין יוסף לאחיו כויכוח   <BR>
שלא יושב על קנאת אחים אלא על עקרון אחר. לפי ראיה<BR>
זו, אחיו אינם פועלים מתוך קנאה נגדו אלא שהם    <BR>
שופטים את יוסף למוות על רצונותיו להמשיך את דרך <BR>
האבות, דרך בה ההיסטוריה מתקדמת על פי עקרון     <BR>
המינוי והבחירה. הם חושדים בו ברצון להתעלות     <BR>
עליהם, או יתרה מזו, ברצון לפסול אותם, והם פוסלים<BR>
אותו.                                          </P>
<P ALIGN="RIGHT">
 יהודה יורד באופן עצמאי לארץ אחרת, מקים שם   &middot; <BR>
משפחה, ומצאצאי צאצאיו ייצא המשיח ) פרץ, אבי אבי<BR>
דוד בן ישי (, וממשיך בזה את דרכם של אבותיו.    </P>
<P ALIGN="RIGHT">
 דינה אף היא "יצאה" וגם במקרה הדרמטי שלה,    &middot; <BR>
ביציאתה, ובמעשה שכם מסתתרת דרך מיוחדת ועקומה   <BR>
לחיפוש את המשך דרכיהם של האבות, אולי בחיפוש    <BR>
השלמת מספר השבטים למספר "שלם" 13, כפי שהיה מלמד<BR>
הרב יהודה אשכנזי )מניטו(, שהיה מתאר את שכם, כמי<BR>
שמחפש בצורה עקומה וברוטלית מאד ) ברברית ( להצטרף<BR>
לגורל עם ישראל.                                </P>
<P ALIGN="RIGHT">
המסורת מדברת על שני משיחים, משיח בן יוסף ומשיח <BR>
בן דוד - כלומר בן יהודה -, וזה מצביע על חשיבות <BR>
סיפוריהם האישיים של השניים בתוך הפרשה. גם ברמה <BR>
אוניברסלית, גם ברמה לאומית, אך גם ברמה אישית,  <BR>
הרעיון של הבאת המשיח הוא דרך התמודדות עם מטרת  <BR>
חייו של האדם, עם החיפוש לטרנסנדנטליות. הוכחה לכך<BR>
שאבינו יעקב אכן עסוק בנושא זה נמצאת בבראשית מט,<BR>
א  "ויקרא יעקב אל בניו ויאמר האספו ואגידה לכם את<BR>
אשר יקרא אתכם באחרית הימים" .                  </P>
<P ALIGN="RIGHT">
אולי לפי רוח זו, אומר רבי יוחנן בגמרא הנ"ל " כל<BR>
מקום שנאמר וישב אינו אלא לשון צער ", שהרי, האדם<BR>
ש"מתיישב" חשוד בהפסקת  התפתחותו האישית, חשוד   <BR>
בוויתור על ייעודו, והוא כאילו מוותר על יצירת   <BR>
תולדות. אליבא דרבי יוחנן, היה על אבינו יעקב    <BR>
להמשיך לעמול לקראת הבאת המשיח, להמשיך לגייר    <BR>
ולעשות נפשות.                                  </P>
<P ALIGN="RIGHT">
אך אולי יעקב לא מחפש באמת לנוח. אולי לא זו בלבד<BR>
שיעקב אינו מפסיק לשאוף להתקדמות, אלא אף ניתן   <BR>
ללמוד ממנו מהי דרכנו הטובה ביותר להמשיך את חיפוש<BR>
הדרך.  בין השאיפה של כל אדם לפרוץ קדימה לבין   <BR>
הנטייה לשבת, השגת הטרנסנדנטליות של האדם מתקיימת<BR>
באמת, לפי הפילוסוף היהודי הצרפתי הידוע עמנואל  <BR>
לוינס, באמצעות ילדיו של האדם. לפי ראיה זו, אין <BR>
הישיבה של יעקב חיפוש לשלוות נפש או ויתור להמשך <BR>
הדרך אלא הישיבה היא הדרך ב"ה" הידיעה.         <BR>
יעקב-ישראל, זוכה לכינוי "מיטתו שלמה" לא רק מתוך<BR>
כך שנולדים ממנו שנים עשר השבטים עם פוטנציאל לשבט<BR>
מספר שלושה עשר, אלא בעיקר מתוך היותו מסוגל לאפשר<BR>
לילדיו חיפושים שונים ביותר להמשך דרכו, להמשך דרך<BR>
העולם. אולי במובן הזה נאמר עליו "יעקב אבינו לא <BR>
מת". אדם, בתור היותו אב טיפוס, לא באמת מת אם   <BR>
ממשיכים את דרכו אחריו.                         </P>

<P ALIGN="RIGHT">
<I><FONT SIZE="-1">  ד"ר ז'אן פיזנטה הוא פסיכולוג בכיר בבית הילדים<BR>
"בני-ברית" לטיפול מיוחד בילדים בעלי קשיים נפשיים<BR>
בירושלים.                                      </FONT></I></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
אסור שלמנהיג תהיה אשליה של שלמות: דוד המלך     <BR>
)ובעקבות כך, גם המלך המשיח( מצאצאי פרץ ומצאצאי <BR>
רות המואביה.                                   </h4>
<P ALIGN="RIGHT">
אמר  רב  יהודה  אמר  שמואל:  מפני מה לא נמשכה  <BR>
מלכות בית שאול? מפני שלא היה בו שום דופי, דאמר <BR>
רבי  יוחנן  משום רבי שמעון בן יהוצדק: אין      <BR>
מעמידין פרנס על הציבור אלא אם כן קופה של שרצים <BR>
תלויה לו  מאחוריו,  שאם  תזוח דעתו עליו אומרין <BR>
לו 'חזור לאחוריך'. )בבלי יומא כב, ע"ב(         </P>
<P ALIGN="RIGHT">
'ויקח  עמרם  את  יוכבד  דדתו':  מה  שהסכים    <BR>
הקב"ה שיצא  אדם  גדול  כמשה  מלקוחים  שעתיד    <BR>
להזהיר עליהם, לפי שאין מעמידים פרנס על הצבור אלא<BR>
אם כן קופה  של  שרצים  תלויה  לו  בצוארו,  פן  <BR>
יתגאה על הצבור, כמו שמצינו בדוד. )חזקוני שמות ו<BR>
, כ(                                           </P>
<P ALIGN="RIGHT">
אין ראוי להעמיד פרנס על הציבור, אלא מי שנודע   <BR>
במידותיו עניו ושפל רוח וסבלן, מפני שהוא צריך   <BR>
להתנהג עם הבריות בדרכים משתנים לכמה גוונים זה  <BR>
בכה וזה בכה, ולהתאהב עם כל אחד מהם כפי מידותיו.<BR>
ואם הם במקום שאין מוצאים כך ועל כל פנים צריכים <BR>
למנות אבירי לב ועזי מצח, יזהרו שלא למנות אנשים <BR>
תקיפים כל כך בעניין שיהיו סבורים על אותו מינוי <BR>
שיהא מוחזק בידם לעולם ושהם הראויים לכך יותר על <BR>
שכיניהם מחמת תקפם עם מה שיודעים בעצמם שמעלת    <BR>
אבותיהם מסייעתם, שזו היא סבה להם להוסיף במכאוב <BR>
הגאווה והעזות, אלא אנשים שיכירו בעצמם שיש ביניהם<BR>
ראויים לכך יותר מהם, ואם הם כופרים בכך שימצאו מי<BR>
שיודיעם האמת וישמיע להם את הראשונות, דרך צחות  <BR>
ודרך הפלגה אמרו "אין ממנין פרנס על הציבור, אלא <BR>
אם כן קופה של שרצים תלויה לאחריו", כלומר אף על <BR>
פי שהוא הגון בעצמו, שאם תזוח דעתו עליו ויתגאה על<BR>
הציבור שלא לשם  שמים, אומרים לו חזור לדון את   <BR>
עצמך והבט אל אחריך, וכך אמרו "מפני מה לא נמשכה <BR>
מלכות בית שאול? מפני שלא היה בה שום דופי", רצונו<BR>
לומר: דופי של משפחה, ומתוך כך היו מתגאים על    <BR>
הצבור שלא לשם שמים יותר מדי.                   
                                               <BR>
<FONT SIZE="-1">,מתוך "בית הבחירה" ליומא כ"ב)                  <BR>
ע"ב לרבנו מנחם המאירי  - 1249-1315 (           </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"דבתם רעה" - של מי?                            </h3>
<P ALIGN="RIGHT">
'ויבא יוסף את דבתם רעה אל אביהם' מה אמר? רבי   <BR>
מאיר אמר: חשודים הן על  אבר  מן  החי  רבי  יהודה<BR>
אומר: מזלזלין הן בבני השפחות  ונוהגין  בהן     <BR>
כעבדים.                                        </P>
<P ALIGN="RIGHT">
ורבי שמעון אומר: נותנין הן עיניהן  בבנות  הארץ.<BR>
)ירושלמי פאה פרק א, הלכה א (                   </P>
<P ALIGN="RIGHT">
'ויבא  יוסף  את  דבתם  רעה אל אביהם'  - ...    <BR>
אלא  ודאי  שכל  האחים  בני  הגבירות היו מזלזלים<BR>
בבני  השפחות לקרות אמותם פלגשים ושפחות ואת בניהם<BR>
 קראו  עבדים  ויוסף לבד היה מתחבר אל בני בלהה  <BR>
וזלפה, כי אמר שהם נשי אביו ממש, ומטעם זה זלזל  <BR>
ראובן   בבלהה  בחשבו  שהיא  פילגש  ואינה אשתו, <BR>
על-כן  בלבל יצועו ומכאן ראיה ברורה שכל בני     <BR>
הגבירה  הוציאו דבה על בני השפחות לקרותן עבדים  <BR>
ועל זה נאמר 'ויבא יוסף את דבתם רעה' אותה דבה רעה<BR>
שהוציאו אחיו על בני השפחות הביא אל אביהם של בני <BR>
בלהה  וזלפה,  כי  היה  להם לחוש לכבוד אביהם שלא <BR>
לקרות  לבניו  עבדים,  וחשב  כי  אביהם יתבע     <BR>
עלבונם ... ואע"פ שגם הוא ספר עליהם לשון הרע, מכל<BR>
מקום 'ותשב באיתן קשתו' כי הוא דרך קשתו ויכוננה <BR>
באיתן בצדק ובמשפט,   שהרי   מותר  לומר  לשון   <BR>
הרע  על  בעלי המחלוקת  )ירושלמי  פאה  פ"א ה"א( <BR>
ואחיו התחילו במחלוקת במה שזלזלו בבני השפחות.   <BR>
)כלי יקר שם, שם(                               </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
חנוכה בהקשר מטה-היסטורי.                       </h3>
<P ALIGN="RIGHT">
וכמה  חנוכות  הם? שבע חנוכות הם ואילו הן חנוכת <BR>
שמים  וארץ, שנאמר 'ויכולו השמים והארץ )בראשית ב'<BR>
א'( ומה חנוכה היה שם? ויתן אותם אלהים ברקיע    <BR>
השמים  להאיר  )שם א' י"ח( וחנוכת החומה, שנאמר  <BR>
ובחנוכת חומת ירושלים )נחמיה י"ב כ"ז( וחנוכת של <BR>
]עולי[ גולה,  שנאמר  'והקריבו  לחנוכת  בית     <BR>
אלהינו דנא   וגו''   )עזרא  ו'  י"ז( וחנוכת    <BR>
הכהנים  זו  שאנו מדליקין וחנוכת העולם הבא שנאמר<BR>
'אחפש ירושלים בנרות'  )צפניה  א' י"ב( וחנוכת   <BR>
הנשיאים זאת חנוכת המזבח  )במדבר  ז' פ"ד( וחנוכת<BR>
המקדש מה שקראו בענין 'מזמור שיר חנוכת הבית     <BR>
לדוד'. )פסיקתא רבתי פרשה ב(                    </P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Shmini - Seventh day of Passover</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">שמיני  </FONT><BR>
<FONT SIZE=+3 color="Navy">שביעי של פסח  </FONT><BR>
<FONT SIZE="3" COLOR="navy">גליון מס' 26 תשנ"ח</FONT>

 </p>



<DIV ALIGN=right>
ומה ראו לומר שים שלום אחר ברכת כהנים? דכתיב<BR>
)במדבר ו'(:" ושמו את שמי על בני ישראל ואני<BR>
אברכם" , ברכה דהקדוש ברוך הוא ש ל ו ם, שנאמר:<BR>
"ה' יברך את עמו בשלום"<BR>
<BR>
<FONT SIZE="-1">( מגילה דף יח, ע"ב)</FONT><BR>
<BR>
<H3>עבודת ה' דורשת רמה מוסרית ורוחני</H3>

ואמר רבי אלעזר: גדולה תפלה יותר מן הקרבנות,<BR>
שנאמר: "למה לי רוב זבחיכם" )ישעיהו א'( וכתיב:<BR>
"ובפרשכם כפיכם". אמר רבי יוחנן: כל כהן שהרג את<BR>
הנפש, לא ישא את כפיו שנאמר: "ידיכם דמים מלאו"<BR>
<FONT SIZE="-1">(ברכות דף לב, ע"ב)</FONT><BR>
ששה דברים מונעין נשיאת כפים: הלשון והמומין<BR>
והעבירה ....<BR>
העבירה, כיצד? כהן שהרג את הנפש, אף על פי שעשה<BR>
תשובה, לא ישא את כפיו, שנאמר: "ידיכם דמים מלאו"<BR>
וכתיב: " ובפרשכם כפיכם וגו'" וכהן שעבד כוכבים<BR>
בין באונס בין בשגגה, אע"פ שעשה תשובה, אינו נושא<BR>
את כפיו לעולם, שנאמר: "אך לא יעלו כהני הבמות<BR>
וגו'" וברכה כעבודה היא, שנאמר: "לשרתו ולברך<BR>
בשמו" וכן כהן שהמיר לעכו"ם אע"פ שחזר בו אינו<BR>
נושא את כפיו לעולם, ושאר העבירות אין מונעין.<BR>
<BR>
<FONT SIZE="-1">(משנה תורה לרמב"ם, הלכות תפלה טו, א,ג)</FONT><BR>

<hR>

<H3>הפרדה - תנאי הכרחי לכניסה לארץ</H3>
<H3>מנחם קליין</H3>

בקיעת הים בשביעי של פסח לפנות בוקר מוצגת בתורה<BR>
כשיאה של יציאת מצרים, שבוע ימים קודם לכן. לאחר<BR>
המכה העשירית, מכת בכורות, שילח פרעה את ישראל בעל<BR>
כורחו, אך כעבור זמן קצר התחרט ורדף אחר עבדיו. או<BR>
אז באה המכה המכרעת, והרודף הושמד וטבע בים. ה'<BR>
עשה נס המהווה דגם ובנין-אב ליד ה' בטבע<BR>
ובהיסטוריה, מופת אותו נתבע היהודי לשים נגד עיניו<BR>
מידי בוקר וערב.<BR>
<BR>
על פי פשוטו של מקרא מדובר, ראשית, בתהליך מתפתח<BR>
במסגרתו מתהפך הגלגל. העבד של אמש הופך לאדון,<BR>
והמוכה הופך בעזרת ה' למכה. המצרים נענשים על אשר<BR>
עוללו לבני ישראל, ולכן קרויות המכות מכות-מצרים.<BR>
שנית, התורה מתארת תהליך המגיע לשיאו ולהשלמתו<BR>
הסופית בבוקר השביעי של פסח. ההבטחה האלוהית "כי<BR>
אשר ראיתם את מצרים היום לא תוסיפו לראותם עוד עד<BR>
עולם" מתגשמת כעבור שעות ספורות. תמה יציאת מצרים,<BR>
תם תהליך השחרור הפיסי. שלישית, התורה מתארת מהפך<BR>
דרמטי במצב בו היו נתונים בני ישראל. בהוראת ה' הם<BR>
סבו על עקבותיהם ופנו בחזרה למצרים, מבלי לדעת למה<BR>
ומדוע. על שפת הים הם ראו לפתע את אדוניהם- מעניהם<BR>
מוכנים להשיבם בכוח לעבדות. בבת אחת התמוטטו<BR>
חלומותיהם ובני ישראל ראו עצמם שוב במצרים. "חדל<BR>
ממנו ונעבדה את מצרים". בני ישראל באו עתה בטענות<BR>
כבדות אל משה: לשם מה בכלל יצאנו ממצרים? אך בכך<BR>
לא די, והנס עדיין לא בא. בטרם יתרחש הנס נתבעים<BR>
בני ישראל להחריש, להאמין ולפסוע אל תוך מי הים,<BR>
ורק לאחר מכן הוא נבקע. השינוי הדרמטי במצבם<BR>
מעמידה על עברי פי מוות להצלה הוא אשר הוליד את<BR>
השירה, שירה שחז"ל תיארו אותה כשירה שמעולם לא<BR>
נאמרה קודם לכן אלא רק אז. "מיום שברא הקדוש ברוך<BR>
הוא את העולם ועד שעמדו ישראל על הים לא מצינו אדם<BR>
שאמר שירה לקדוש ברוך הוא אלא ישראל " )מדרש רבה(.<BR>
<BR>
הבנה שונה ומפתיעה של מהלך יציאת מצרים כולו מציעים<BR>
אבות החסידות. הגלגל לא התהפך לגמרי כפי שנראה<BR>
מפשוטו של מקרא; תהליך השחרור ממצרים לא הושלם עם<BR>
טביעת המצרים בים סוף, והדרמה המתוארת על שפת הים<BR>
אינה כה גדולה. בניגוד לתיאור המקראי, יציאת מצרים<BR>
לא נגמרה בנס על הים אלא בכניסה לארץ ישראל אמר ר'<BR>
מרדכי יוסף מאיזביצא. מדוע אלוהים הסב את העם דרך<BR>
המדבר ים סוף ולא הוליכם הישר אל ארץ ישראל דרך<BR>
ארץ פלשתים, שאל. הוא לא הסתפק בהסבר המקראי<BR>
שעבדים משוחררים אינם יכולים להיהפך ללוחמים בן<BR>
לילה, הסבר שאומץ בידי פרשנים רבים. אם יש צורך<BR>
להלחם, מדוע לא יעשה ה' נסים במלחמה עם פלשתים כפי<BR>
שעשה במצרים? גישות אחרות עונות על כך באומרן שארץ<BR>
ישראל מצריכה לוחמים עזים הנעזרים בנסים נסתרים,<BR>
בניגוד לנסים הגלויים שדור יוצאי מצרים היו ראויים<BR>
להם, מחמת רמתו הרוחנית הגבוהה של דור זה וחוסר<BR>
הכשרתו הצבאית.<BR>
<BR>
תשובתו של הרבי מאיזביצא שונה. לדבריו עם ישראל לא<BR>
היה ראוי אז להיכנס לארץ ישראל למרות שה' הכה את<BR>
מצרים עשר מכות ששיאם במכת בכורות אותה עשה הוא<BR>
עצמו ולא שרף. דור יוצאי מצרים לא היה ראוי להיכנס<BR>
לארץ ישראל למרות שראתה שפחה על הים מה שלא ראה<BR>
הנביא יחזקאל. על פי גישתו של הרבי מאיזביצא, ניתן<BR>
לומר ששיאה של הדרמה הוא באי-כניסתם של בני ישראל<BR>
לארץ ישראל, למרות כל מה שה' חולל בעבורם.<BR>
<BR>
יציאת מצרים היתה תהליך חינוכי לבני ישראל, לא פחות<BR>
משהיתה שרשרת של מעשי ענישה לאדונים המצרים.<BR>
בניגוד לתיאור המקראי ולמדרשי חז"ל המציגים את בני<BR>
ישראל כ'טובים' מוחלטים ואת המצרים 'כרעים'<BR>
גמורים, ספרי חסידות טוענים שבני ישראל הושפעו<BR>
משנות עבדותם הארוכות במצרים. המצרים הם רעים, אך<BR>
הם גם הרעו את בני ישראל. מכות מצרים באו להעניש<BR>
את המענים וגם ללמד לקח את בני ישראל. דם קרבן<BR>
הפסח ודם המילה הצילו את בני ישראל מיד ה' בליל<BR>
פסח הראשון במצרים. לדברי הרבי מאיזביצא התהליך<BR>
החינוכי לא תם אז ולא על שפת ים סוף, אלא רק משצמח<BR>
דור חדש, דור הבנים.<BR>
<BR>
מדברי הרבי מאיזביצא למדנו שמצב של עינוי יוצר<BR>
מערכת יחסים בין המענה למעונה ומטשטש את הגבול בין<BR>
השניים. אכן, קיימת הבחנה מוסרית וערכית בין הטוב<BR>
והצודק לבין הרע, בין הסובל לבין מי שמענה אותו.<BR>
אך בכל מקרה קיימת זיקת גומלין בין השניים. הטוב<BR>
משפיע על הרע והמצרים למדו לדעת את ה'. אך ישנה גם<BR>
זרימה והשפעה של הצד הרע על הצד הטוב. העובדה<BR>
שישראל היו צודקים ומעונים לא העניקה להם חסינות.<BR>
גם מי שטוב מוסרית, סובל וצודק, אינו יכול לרשת את<BR>
ארץ ישראל אם מצוי הוא ביחסי גומלין קרובים עם<BR>
יריבו. יש צורך בהפרדה גמורה, כדי להיכנס לארץ<BR>
ישראל. הפרדה זו אינה עניין פיסי בעיקרו אלא נפשי<BR>
ותודעתי. שהרי פיסית, המצרים טבעו בים בשביעי של<BR>
פסח, אך הם התקיימו בנפשם של בני ישראל ובתודעתם<BR>
עוד שנים הרבה.<BR>
<BR>
געגוע ליום טוב - תנאי מספיק לכניסה לעולם הבא<BR>
שלושת רגלים, אומר בעל 'שפת אמת' מאדמו"רי גור,<BR>
נועדו להעמיד את האדם על התגלות האל. העליה הפיסית<BR>
לרגל אל בית המקדש אינה עצם העניין, אלא העליה<BR>
לרגל הנפשית והתודעתית, העמידה מול האל וחוויית<BR>
ההתגלות המתרחשות בחג. לכן, מסביר הוא, נאמר<BR>
בתלמוד שהמבזה את המועדות כאילו עבד עבודה זרה,<BR>
ענין שהתלמוד למד מסמיכות הכתובים 'אלהי מסכה לא<BR>
תעשה לך' ו'את חג המצות תשמור'.<BR>
אבל בעל 'שפת אמת' הרחיק לכת יותר מכך. הוא קרא את<BR>
המשנה 'המבזה המועדות, אפילו יש בידו תורה ומעשים<BR>
טובים, אין לו חלק לעולם הבא' גם במהופך: 'המשתוקק<BR>
כל הימים אל המועדות, אפילו אין בידו תורה ומעשים<BR>
טובים יש לו חלק לעולם הבא'. השתוקקותו של אדם זה<BR>
אינה בנויה על תורה ומעשים טובים שאינם בידו, אלא<BR>
על געגוע סתמי. געגוע לממד אחר של זמן, יוצר אפקט<BR>
של התגלות אלוהית. לא קיום מצוות ומעשים טובים<BR>
בלבד מקנים את העולם הבא, אלא גם השתוקקות מתמדת<BR>
למשהו אחר, חגיגי.<BR>
<BR>
<FONT SIZE="-1">ד"ר מנחם קליין, חבר מערכת "שבת שלום", הוא מרצה<BR>
למדעי המדינה באוניברסיטת בר-אילן</FONT><BR>

<hR>
<BR>
<FONT COLOR="#000080" SIZE="3">אש זרה אשר ל א צוה אותם" - רגשות וספונטאניות"<BR>
בעבודת ה'</FONT><BR><BR>
"אף הם בשמחתם - כיון שראו אש חדשה, עמדו להוסיף<BR>
אהבה על אהבתם: "ויקחו איש מחתתו" )ספרא כד(<BR>
אין עבודת ה' עניין של התלהבות רגעית, אפילו לא של<BR>
מסירות נפש לשעתו, אלא של קבלת עול מלכות שמים,<BR>
עול תורה ומצוות. לרבים נראית ההשתעבדות הזאת<BR>
למצווה )בניגוד לעבודה ספונטאנית בהתאם להרגשה<BR>
ולטעם הסובייקטיבי(, כעשייה של "מצוות אנשים<BR>
מלומדה", ואין לדעתם גנאי גדול מזה. ואולם דברי<BR>
ה"ספרא" מראה שדוקא רצונם הבלתי מרוסן של בני אהרן<BR>
להעפיל אל על היה עוונם.<BR>
<BR>
<FONT SIZE="-1">מתוך עיונים חדשים לספר ויקרא לפרופ' נחמה)<BR>
ליבוביץ' ז"ל(</FONT><BR>
<BR>
האמונה המתבטאת במצוות המעשיות, בעבודת אלהים,<BR>
איננה ענין שנועד לתת ביטוי ופורקן לרגשי האדם,<BR>
אלא משמעותה שהאדם מקבל עליו מה שבמסורת שלאחר<BR>
המקרא נקרא עול מלכות שמים ועול תורה ומצוות.<BR>
האמונה מתבטאת במעשים שהאדם עושה מתוך ידיעת חובתו<BR>
לעשות אותם, ולא מתוך דחף עצמי - גם כשהוא מכוון<BR>
לעבודת אלהים, אבל מבטא סיפוק שהאדם נותן לעצמו<BR>
על-ידי העבודה הזאת. זו אש זרה. ואלה שעשו את הדבר<BR>
הזה, הכהנים הראשונים אחרי אהרן, ועשו זאת בקודש,<BR>
נידונים כאילו עבדו עבודה זרה.<BR>
ובזה יש מוסר-השכל גדול מאד לכ הדורות: לא להפוך את<BR>
עבודת אלהים למתן פורקן לדחפים של האדם, שאותם הוא<BR>
מלביש, אולי בכנות, בדמות עבודת אלהים.<BR>
<BR>
<FONT SIZE="-1">'מתוך הערות לפרשיות השבוע לפרופ' ישעיהו ליבוביץ)<BR>
ז"ל(</FONT><BR>
<BR>
"ועל פני כל העם אכבד". זהו כבוד השכינה שרואה בניו<BR>
מתים ומניח אבלו בעבודת בוראו "וידום אהרן".<BR>
מאבלותו ולא בכה ולא התאבל, שכן כתיב ביחזקאל בן<BR>
אדם הנני לוקח ממך את מחמד עיניך במגפה וגו' האנק<BR>
דום מתים אבל לא תעשה. אף כאן וידום ממה שהיה רוצה<BR>
להתאבל ולבכות. )רשב"ם ויקרא י, ג(<BR>
"וידום אהרן". השתיקה אחת ממשפטי האבלות, והם<BR>
מפורשים על-ידי יחזקאל עליו השלום, דכתיב: )יחזקאל<BR>
כד( "בן אדם הנני לוקח ממך את מחמד עיניך, במגפה<BR>
ולא תספד ולא תבכה וכו..."<BR>
<BR>
<FONT SIZE="-1">(רבינו בחיי ויקרא י, ג)</FONT><BR>

<hR>

<H3>...אפילו החזיר יכול להשתנות</H3>
"והוא גרה לא יגר": פירוש תנאי הוא הדבר, כל זמן<BR>
שהוא לא יגר, אבל לעתיד לבא יעלה גרה ויחזור להיות<BR>
מותר, ולא שישאר בלא גרה ויותר, כי תורה לא תשונה<BR>
<FONT SIZE="-1">(אור החיים ויקרא יא , ז)</FONT><BR>
מגבלות הטומאה של בעלי-חיים ודיני שחיטה הם שלב<BR>
בהתעלות רוחנית גבוהה יותר. תלמיד-חכם, איש רוחני,<BR>
ועם זה קבוע יהיה לעסוק בזביחת בעלי חיים ונטילת<BR>
נשמתם, אין זה מסכים עם רגשי הלב הצלולים. אף- על-<BR>
פי שהשחיטה, ובכלל אכילת בעלי חיים, היא מוכרחת<BR>
עדיין להיות נוהגת בעולם, מכל מקום ראויה מלאכה<BR>
זאת להיעשות על-ידי אנשים שלא הגיעו עדיין להמדה<BR>
של התעדנות ההרגשה, והמלומדים בעלי המוסר, הדעה<BR>
והדת, הם ראויים להיות פקידים על שמירת התכונה שלא<BR>
תהיה ההמתה של בעלי חיים ברברית, ושיכנס בכל הענין<BR>
הזה של אכילת בשר אור אצילי, שיוכל בעתו להבריק את<BR>
העולם. וזה אצור באמת בהלכות שחיטה וטריפות.<BR>
<BR>
<FONT SIZE="-1">(מתוך אגרות הראיה לרב קוק זצ"ל, כרך א, איגרת קעח)</FONT><BR>
</DIV>













<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayetze</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  ויצא</FONT><BR>
<FONT SIZE="3" COLOR="navy">גליון מס' 58 תשנ"ט</FONT>

 </p>


<P ALIGN="right">
                                                </P>
<P ALIGN="right">
"עולים ויורדים בו": ר' חייא ורבי ינאי;  חד  אמר <BR>
'עולים ויורדין  בסולם'  וחד אמר 'עולים          <br>
ויורדים  ביעקב ' .                              <br>
                      <FONT SIZE=2> (מדרש רבה בראשית פרשה סח)</FONT></P>


<h3 ALIGN="right">
"הרבה סולמות למקום"                             </h3>
<P ALIGN="right">
תני בר קפרא:  לית )=אין( חלום  שאין  לו  פתרון: <BR>
'והנה  סולם'  זה הכבש  'מוצב  ארצה' זה מזבח )שמות<BR>
כ( מזבח אדמה תעשה לי, 'וראשו מגיע השמימה', אלו  <BR>
הקרבנות שריחן עולה  לשמים 'והנה מלאכי אלהים' אלו<BR>
כהנים גדולים 'עולין  ויורדין  בו' שהם עולים     <BR>
ויורדים בכבש 'והנה ה' נצב  עליו'  )עמוס  ט(     <BR>
'ראיתי  את  ה'  נצב על המזבח'.                  </P>
<P ALIGN="right">
רבנן  פתרין  ליה )מפרשים אותו(  בסיני  'ויחלום, <BR>
והנה סולם' זה סיני, 'מוצב   ארצה'   )שמות   יט( <BR>
'ויתיצבו  בתחתית  ההר', וראשו מגיע השמימה )דברים<BR>
ד( 'וההר בוער באש עד לב השמים'                  </P>
<P ALIGN="right">
 רבי יהושע  בן  לוי  פתר  קרייה )פירש את הפסוק( <BR>
בגלות &hellip;'ויחלום  והנה  סולם':  זה חלומו   של     <BR>
נבוכדנצר,   והנה   סולם  זה  צלמו  של נבוכדנצר, <BR>
הוא סמל הוא סלם.                                <br>

                        <FONT SIZE=2>    (בראשית רבה פרשה סח)</FONT></P>


<P ALIGN="right"><hr>
</P>

<h2 ALIGN="right">
                 <FONT SIZE=2>(תהילים קי"ט)</FONT>"דרך שקר הסר ממני"</h2>
<h3 ALIGN="right">
צבי מזא"ה                                       </h3>


<P ALIGN="right">
הפרשה שלנו פותחת ביציאתו של יעקב מבאר שבע בדרכו <BR>
לחרן, ולמעשה ביציאתו של יעקב אל דרכו כאדם עצמאי.<BR>
למרות שהפרשה אינה מפרטת, אנו יודעים היטב את     <BR>
הנסיבות בהן יוצא יעקב אל חייו העצמאיים; יעקב נאלץ<BR>
לברוח מעשו המבקש את חייו.                       </P>
<P ALIGN="right">
בסופה של הפרשה מופיעה בריחה נוספת. הפעם בורח    <BR>
יעקב חזרה לארץ ישראל מפני לבן הארמי הרודף אחריו.<BR>
שתי הבריחות, זו שבתחילת הפרשה וזו שבסופה, קשורות<BR>
במרמה שיעקב מרמה את משפחתו. בתחילת פרשתנו, יעקב <BR>
בורח מעשו בעקבות הרמאות שיעקב רימה את עשו ואת   <BR>
יצחק: "בא אחיך במרמה ויקח ברכתך". הבריחה שבסוף  <BR>
פרשתנו מלווה גם היא בהונאה: ויגנוב יעקוב את לב  <BR>
לבן הארמי על בלי הגיד לו כי בורח הוא.           </P>
<P ALIGN="right">
בתוך המסגרת הזאת, בין בריחה לבריחה ובין מרמה    <BR>
למרמה, מנהל יעקב את חייו בחרן ובונה את משפחתו.  </P>
<P ALIGN="right">
חשוב לזכור כי יעקב מגיע לחרן כפליט, כאיש בודד   <BR>
ללא משפחה גרעינית העומדת מאחוריו. כל מערך היחסים<BR>
בין יעקב ולבן מתבהר על פי מעמדו זה של יעקב.     <BR>
במסגרת השבטית של ימי קדם, שבה המסגרת המשפחתית   <BR>
התומכת מהווה את משענתו העיקרית של היחיד, איש בודד<BR>
כזה, 'גר' בלשונו של המקרא, מועד לניצול ולהשפלה. <BR>
יעקב חושב שהוא בורח אל ענף אחר של המשפחה, אל דודו<BR>
היקר, שיתן לו חסות והגנה, אבל במקום זאת מנצל לבן<BR>
את יעקב, מעביד אותו ביום ובלילה, ומחליף את      <BR>
משכורתו של יעקב עשרת מונים. היחסים ביניהם אינם  <BR>
כמו בין דוד ואחיין, אלא כמו אלה המקובלים בין אדון<BR>
הארץ ובין הגר, שאין לו כוח פוליטי לתבוע את הצדק <BR>
המגיע לו.                                       </P>
<P ALIGN="right">
את הניצול האכזרי ביותר של מעמדו של יעקב, מבצע   <BR>
לבן כשהוא רותם לטובתו את רגשותיו העמוקים ביותר של<BR>
יעקב - את אהבתו של יעקב לבתו רחל. בדומה למה שעשה<BR>
יעקב לעשו וליצחק, כשהחליף בכור בצעיר, גם אותו   <BR>
מרמים, ומחליפים לו בכורה בצעירה. בליל הכלולות,  <BR>
שלו חכה יעקב שבע שנים, מרמה אותו לבן ונותן לו   <BR>
לאשה את לאה - בתו הבכורה, במקום את רחל אהובתו.  <BR>
ייתכן שיעקב היוצא לחרן חשב כי רק הוא יכול להערים<BR>
על סביבתו. המציאות באה  וטופחת על פניו. גם אותו <BR>
משקרים וגם עליו מערימים.                        </P>
<P ALIGN="right">
התורה אינו מגלה לנו את שעבר יעקב כשגילה את      <BR>
המרמה. התורה מסתפקת בחמש מילים  "ויהי בבוקר והנה<BR>
היא לאה". היא אינה מספרת לנו  מה חש יעקב בלילה, <BR>
כשעדיין חשב שאשתו היא רחל, אחרי שבע שנים של     <BR>
ציפייה, שבהם אכל חורב ביום וקרח בלילה, ואיזו    <BR>
נפילה איומה חש יעקב בבוקר, כשהבין שכולם רימו    <BR>
אותו, לבן, לאה וגם רחל. לא רק במשתה החתונה, אבל <BR>
גם במשך כל הלילה. אהבתו של יעקב לרחל בעינה עומדת,<BR>
על כל פשעים תכסה אהבה, אולם קל לשער את יחסיו של <BR>
יעקב עם לאה ועם אביה.                           </P>
<P ALIGN="right">
יעקב הפליט אינו יכול להתלונן אצל השלטונות. הוא  <BR>
הרי אינו יושב בתוך עמו. לא לשווא מזכיר הכתוב    <BR>
פעמיים את הקשר בין לבן ובין  אנשי המקום, ויאסוף <BR>
לבן את אנשי המקום ויעש משתה, ובדומה לא יעשה כן  <BR>
במקומנו. העובדה שלבן הוא מאנשי המקום מונעת מיעקב<BR>
כל תגובה אפקטיבית. על כן יעקב, שברח בגלל המרמה  <BR>
שהוא רימה את יצחק ואת עשו, נאלץ עכשיו להשלים עם <BR>
המרמה שרימו אותו, ולעבוד שבע שנים נוספות בשביל  <BR>
רחל. כמה אכזבה, השפלה, עלבון, כעס ושנאה מוסתרות <BR>
מתחת למילים ויעש יעקב כן.                       </P>
<P ALIGN="right">
מה עושה מאורע טראומתי כזה למשפחה הצעירה של יעקב.<BR>
כלפי חוץ - ויאהב גם את רחל מלאה, כביכול, משפחה  <BR>
מלאה אהבה. גם רחל וגם לאה נאהבות על ידי הבעל    <BR>
הצעיר.                                          </P>
<P ALIGN="right">
אולם ברור שאין הדבר כן. הפסוק הבא מספר לנו כי   <BR>
וירא ה' כי שנואה לאה. א-להים הוא היודע כי לאה   <BR>
איננה אהובה אלא שנואה. כפיצוי מברך הא-להים את לאה<BR>
בבן אחרי בן. כאשר נולד הבן הראשון, אומרת לאה "כי<BR>
ראה אלהים בעניי, כי עתה יאהבני אישי". לאה רואה את<BR>
עצמה במצב של עוני, במצב של מצוקה, ומקווה לשיפור <BR>
יחסיה עם יעקב בזכות הבן הבכור שהיא יולדת לו. בבן<BR>
השני מודה לאה כי שנואה אני, ובבן השלישי עדיין   <BR>
מקווה כי יעקב ילווה אליה, אם לא למענה - למען    <BR>
בניה.                                           </P>
<P ALIGN="right">
תוחלתה של לאה היא תוחלת ללא כל סיכוי. על פי     <BR>
המדרש "רבי חנין בשם רבי שמואל בר רבי יצחק: כיון <BR>
שראה יעקב אבינו מעשים שרימ]ת[ה לאה באחותה - נתן <BR>
דעתו לגרשה". אחרי אותו לילה של מרמה יעקב לעולם לא<BR>
יקבל את לאה כאשתו. אתם ידעתם כי שניים ילדה לי   <BR>
אשתי, אומר יעקב על רחל, ומתעלם לגמרי מלאה.      </P>
<P ALIGN="right">
המרמה וההונאה שבתוך ביתו של יעקב והשנאה שבאה    <BR>
בעקבותיה מטביעים את חותמם על ההיסטוריה של המשפחה.<BR>
</P>
<P ALIGN="right">
המרמה תשלוט בחייה של משפחת יעקב. רחל תגנוב את   <BR>
התרפים אשר לאביה, ואחר כך תשקר ותאמר אל יחר בעיני<BR>
אדוני כי לא אוכל לקום מפניך. בני יעקב כולם ירמו <BR>
את אנשי שכם ויענו בני יעקב את שכם ואת חמור אביו <BR>
במרמה, האחים ירמו את יעקב ויאמרו לו זאת מצאנו,  <BR>
הכר נא הכתנת בנך היא אם לא. במשפחת יהודה אונן   <BR>
ירמה את תמר ואת יהודה, יהודה ירמה את תמר שבי    <BR>
אלמנה בית אביך עד יגדל שלה בני, כי אמר פן ימות גם<BR>
הוא כאחיו, ואחר כך תמר עצמה תרמה את יהודה. יוסף <BR>
ירמה את האחים ויתנכר אליהם, עד שלבסוף, כאשר הבנים<BR>
דוברים אל יעקב דברי אמת הוא אינו יכול להאמין להם.<BR>
ויפג לבו כי לא האמין להם.                       </P>
<P ALIGN="right">
גם שנאתו של יעקב את לאה מתגלגלת לה בחייהם של    <BR>
בניו. שמעון ולוי, בני לאה השנואה ישנאו את ה'אחר',<BR>
ויהרגו את כל תושבי שכם, גם כאלה שלא עוו ושלא    <BR>
חטאו. כל בני לאה השנואה ישתתפו בשנאתו של יוסף,  <BR>
בנה של האהובה. וישנאו אותו ולא יכלו דברו  לשלום.</P>
<P ALIGN="right">
הכל מתגלגל מן המרמה שמרמה יעקב את אחיו. המרמה   <BR>
גורמת לו לברוח והופכת אותו לכה פגיע, וכך גוררת  <BR>
אחריה את המרמה שמרמים אותו, ומביאה את השנאה     <BR>
והקנאה לתוך ביתו של יעקב עצמו.                  </P>
<P ALIGN="right">
 גדולתה של התורה שהיא מציגה את גיבוריה עם       <BR>
חולשותיהם וכשלונותיהם. חז"ל גם הם הלכו בדרך זו  <BR>
ולא חסכו את ביקורתם המוסרית מגדולי האומה. על פי <BR>
התנחומא: "כיון שעמד )=יעקב( בבוקר והנה היא לאה, <BR>
אמר לה: בת הרמאי, למה רימית אותי?!, אמרה לו:    <BR>
ואתה, למה רימת אביך?!" סיפורו של יעקב מלמד אותנו<BR>
כי מי שמשתמש בשקר כדי להתגבר על יריביו - השקר   <BR>
חוזר ופוגע בו עצמו בסופו של דבר. דוגמאות לכך אפשר<BR>
למצוא אצל אישי ציבור גם בימינו אנו.             </P>
<P ALIGN="right">
המשא הכבד הזה  מועבר אפוא על ידי יעקב ונשיו אל  <BR>
הדור הבא. רק דור הבנים מצליח להתמודד עם המרמה   <BR>
והשנאה - בהנהגתם של יהודה ויוסף. יהודה, בנה של  <BR>
לאה, מוכן להקריב את עצמו למען בנימין, בנה של רחל.<BR>
יוסף, בנה של רחל, מוחל לאחים על כל מה שעשו לו,  <BR>
ורואה בזה את יד ההשגחה "אלהים חשבה לטובה להחיות <BR>
עם רב". ברוחב לב מפליא מכלכל יוסף את האחים ואת  <BR>
טפם, מנחם אותם, ומדבר על לבם. רק גדולת אישיותם של<BR>
שני המנהיגים האלה מצליחה לחלץ את משפחת יעקב מן  <BR>
השרשרת שלתוכה נקלעה, ולהעלותה על דרך של פיוס    <BR>
ואיחוד.                                         </P>
<P ALIGN="right"><FONT SIZE=2>
צבי מזא"ה הוא פרופסור לפיזיקה ואסטרונומיה       <BR>
באוניברסיטת תל אביב, ושימש בעבר כיו"ר נתיבות שלום</FONT></P>

<P ALIGN="right"><hr>
</P>

<h3 ALIGN="right">
עוד על "מלאכי א-להים"                           </h3>
<P ALIGN="right">
'והנה מלאכי אלהים עלים וירדים בו": הם הנביאים,  <BR>
ומה טוב אמרו 'עלים וירדים', העליה קודם הירידה, כי<BR>
אחר העליה וההגעה אל מעלות ידועות מן ה"סולם", תהיה<BR>
הירידה במה שנאצל עליו מן המצווה להנהגת אנשי הארץ<BR>
ולימודם, אשר בעבור זה כינה ב-ירידה.             <br>

                     <FONT SIZE=2>(מורה נבוכים לרמב"ם א, ט"ו</FONT>)</P>

<P ALIGN="right"><hr>
</P>
<h3 ALIGN="right">
ה' דואג לחלש                                    </h3>
<P ALIGN="right">
'וירא  ה' כי שנואה לאה' )בראשית כט לא(. זה שאמר <BR>
הכתוב: 'סומך  ה' לכל הנופלים' )תהלים קמה, יד(.  <BR>
אין מידותיו של  הקדוש  ברוך  הוא  כמדת  בשר  ודם<BR>
]מדת בשר ודם[ כשיש  לו  אוהב עשיר הוא מדבק עמו  <BR>
ונכפף לו, וכשרואה  שמטה ידו והעני אינו סופנו )פי'<BR>
מחשיבו( עוד  אלא  נותן  עליו  אבן אבל הקב"ה כשהוא<BR>
רואה לאדם  שנכפף  ומטה  ידו,  נותן  לו יד וזוקפו,<BR>
שנאמר: 'סומך  ה'  לכל הנופלים וזוקף )ה'( לכל    <BR>
הכפופים )שם(                                  <br>

                             <FONT SIZE=2>(אגדת בראשית פרק מט)</FONT></P>
<P ALIGN="right">
'והיה  הבן  הבכור לשנואה',  אמר הכתוב בדרך      <BR>
ודאית,  על דרך אומרו )בראשית כט לא( וירא ה' כי  <BR>
שנואה לאה, כי ה' יראה בנשברי לב לסומכם.         <br>

                     <FONT SIZE=2> (אור החיים דברים  כא , טו)</FONT></P>

<P ALIGN="right"><hr>
</P>
<h4 ALIGN="right">
"מעשה ראובן":  שתי התמודדויות עם סיפור קשה.     </h4>
<P ALIGN="right">
מעשה ראובן נקרא  ולא  מתרגם.  ומעשה  ברבי  חנינא<BR>
בן גמליאל שהלך  לכבול והיה קורא חזן הכנסת }בראשית<BR>
ל"ה{ 'ויהי  בשכון  ישראל'  ואמר  לו למתורגמן: אל<BR>
תתרגם  אלא  אחרון, ושיבחוהו  חכמים .            <br>
<FONT SIZE=2>
 )בבלי מגילה דף כה, ע"ב(                        </FONT></P>

<P ALIGN="right">
אמר רבי שמואל בר נחמני אמר רבי יונתן: כל האומר  <BR>
ראובן  חטא אינו אלא טועה, שנאמר }בראשית לה{     <BR>
'ויהיו  בני  יעקב  שנים'  עשר  מלמד  שכולן      <BR>
שקולים כאחת  אלא  מה  אני  מקיים } )בראשית לה{  <BR>
'וישכב את  בלהה פילגש אביו' מלמד שבלבל מצעו של  <BR>
אביו ומעלה עליו הכתוב כאילו  שכב  עמה.          <br>


              <FONT SIZE=2>(תלמוד בבלי, מסכת שבת דף נה, ע"ב)</FONT> </P>

<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

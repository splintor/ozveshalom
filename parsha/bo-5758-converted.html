<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Bo</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בא</FONT><BR>
<FONT SIZE="3" COLOR="navy">גליון מס' 15 תשנ"ח</FONT>

 </p>

<DIV ALIGN=right>
<H3>אדם חייב לשאול את עצמו</H3>

וצריך לעשות שינוי בלילה הזה כדי שיראו הבנים<BR>
וישאלו ויאמרו: " מה נשתנה הלילה הזה מכל הלילות"<BR>
עד שישיב להם ויאמר להם: " כך וכך אירע וכך וכך<BR>
היה". וכיצד משנה ? מחלק להם קליות ואגוזים,<BR>
ועוקרים השולחן מלפניהם קודם שיאכלו, וחוטפין מצה<BR>
זה מיד זה, וכיוצא בדברים האלו. אין לו בן, אשתו<BR>
שואלתו אין לו אשה שואלין זה את זה מה נשתנה הלילה<BR>
הזה ואפילו היו כולן חכמים. היה לבדו שואל לעצמו<BR>
מה נשתנה הלילה הזה.<BR>
) משנה תורה להרמב"ם, הלכות חמץ ומצה פרק ז הלכה ג(<BR>

<hR>

<H3>חבל על דאבדין</H3>

עם סגירת הגליון, התבשרנו על פטירתו, אחרי מחלה<BR>
קשה, של שר החינוך והתרבות, מר זבולון המר ז"ל.<BR>
זבולון המר היה נציגה הבולט של הציבוריות<BR>
הדתית-לאומית, וניסה לנווט בין רוחות הנושבות<BR>
בציבור זה ובין נאמנותו לממלכתיות וערכים<BR>
כלל-אנושיים ויהודיים של שוויון, שלום וסובלנות.<BR>
כציבור ציוני-דתי המרגיש צורך בהדגשתם של ערכים<BR>
אלו, נרגיש בחסרונו. תהא נשמתו צרורה בצרור החיים<BR>

<hR>

<H4>פרשנות ופסיקה כתלויי זמן, מקום וערכים</H4>
<H3>אפרים חמיאל</H3>

פרשתנו מתארת את הימים הראשונים שבהם החל עם ישראל<BR>
את דרכו כעם עצמאי וחופשי. העצמאות והחרות מופגנים<BR>
ומסומלים בשאילת כלי כסף וזהב מהמצרים, ובלקיחת<BR>
השה וזביחתו כקורבן הפסח לעיני המצרים. פרטי קורבן<BR>
הפסח מציינים את ההפרדה בין ישראל לעמים. ברית<BR>
המילה, שיחדה את משפחת אברהם, הופכת לאבן הבוחן<BR>
לשותפות ביחודיות והמיוחדות של קהל עדת ישראל<BR>
וגורלו. "זאת חוקת הפסח כל בן נכר לא יאכל בו ...<BR>
הימול לו כל זכר ואז יקרב לעשותו והיה כאזרח הארץ<BR>
וכל ערל לא יאכל בו" [פרק י"ב פסוקים מ"ג, מ"ח ] .<BR>
גם התורה וגם חז"ל עוסקים בפרטים ,כדי לברר את<BR>
התנאים לפיהם יוכל אדם להימנות על הפסח כישראל לכל<BR>
דבר. התורה קובעת כי כל אדם בכל מעמד שהוא: גוי<BR>
זר, עבד, תושב, שכיר, יחשבו כאזרחים מלאים אם<BR>
ימולו. קנה המידה אינו גזעי, אלא ביצוע מעשה שצווה<BR>
ע"י האל.<BR>
<BR>
חז"ל העמיקו את הגישה האנטי- גזענית והם קובעים:<BR>
גוי שקיבל על עצמו במעשה המילה לקיים את מצוות<BR>
התורה ולקבל את נותנה כאלוקיו היחיד - מקבל זכויות<BR>
מלאות גם אם הוא עבד, תושב או שכיר. גוי שנימול<BR>
לפי מנהגי גויים- ערבי או גבעוני- אין לו זכויות<BR>
כאלה, עד שיכוון לשם שמיים . יהודי שנימול לשם<BR>
שמיים אך השתמד והמיר את דתו- איבד זכויותיו.<BR>
יהודי שאסור לו לימול - שמתו אחיו מחמת מילה-<BR>
כיוון שכוונתו לקבל התורה ואלוקיה - זכאי לזכויות<BR>
מלאות. כלומר- מעשה המילה והמוצא הגזעי אינם<BR>
הקובעים העיקרים, העיקר הוא הרצון והכוונה לקבל את<BR>
אלוקי ישראל ותורתו ולחיות על פיהם . מעשה המילה -<BR>
כאשר הוא אפשרי -מסמל קבלה זו.<BR>
<BR>
עד למאה ה-19, לא התייחסו הפרשנים לעובדה הבסיסית<BR>
עליה מעידה התורה, כי קיים מעמד של אנשים שלא<BR>
קיבלו זכויות מלאות . אותו זר,עבד,תושב ושכיר שלא<BR>
מל- חי בקרב העם. מה המשמעות של עדות זו על יחסה<BR>
של התורה לזר? כל עוד היה היהודי בגולה<BR>
מדוכא,מבודד, משולל זכויות ונחות, לא עלה הצורך<BR>
לדון על מעמדם של הזרים וזכויותיהם מבחינת היהדות.<BR>
הנושא היה לא רלוונטי ולא מעשי. מתחילת המאה ה<BR>
-19,כתוצאה מהצטברות גורמים פילוסופיים, תרבותיים,<BR>
פוליטיים, כלכליים וחברתיים, החל תהליך מהיר יחסית<BR>
של הענקת זכויות ואמנסיפציה ליהודים באופן הדרגתי.<BR>
הגטו נפתח, שערי התרבות והמדע נפתחו לפני היהודים<BR>
ורעיונות של שוויון האדם ואונברסליזם מצאו יותר<BR>
אוזן קשבת בקרב עמי אירופה. היהודים הגיבו לתהליך<BR>
זה ברצון להשתלב ולהוכיח כי לתורת ישראל יש בהחלט<BR>
מקום בהתפתחות העולמית, ועקרונותיה תואמים את<BR>
רעיונות השוויון והאוניברסליות. הרב שמשון רפאל<BR>
הירש, בפרושו לתורה, קורא אותה ברוח זו ומדגיש<BR>
צדדים אלו שלא הודגשו עד אז ע"י הפרשנים. הנה כמה<BR>
ציטוטים מדבריו לפרשתינו: על העבד:"בית היהודי היה<BR>
לו למקלט. שם הגן עליו החוק מפני התעללות, ואם<BR>
רצה- ואין למעט בחשיבותו של דבר זה - הצטרף [לפי<BR>
יבמות מ"ח ע"ב] אל ברית ה' עם ישראל, יחד עם<BR>
אדוניו ". [י"ב,מ"ד]<BR>
<BR>
על התושב:"בארצו של עם ישראל יכול היה כל זר לרכוש<BR>
זכות ישיבה עם כל הזכויות האזרחיות הקשורות בכך,<BR>
מבלי לקבל עליו את היהדות ,זאת בתנאי ,שקיבל עליו<BR>
את חובות האדם הכלליות - שבע מצוות בני נח- ע"י<BR>
התנתקות מאלילות. איש זה נקרא תושב: בעל זכות<BR>
ישיבה".)י"ב, מ"ח(<BR>
<BR>
על הגר לעומת הזר:"במדינת ה', אין ערך לא לייחוס<BR>
ולא לקשרי מולדת, כי אם אך ורק לפנימיות האדם-<BR>
לאנושיות שבאדם . היהודי מלידה מפסיד את ערכו אם<BR>
הפך "בן נכר", אם פנה לאלילות ונתנכר לעמו. ואילו<BR>
עובד האלילים מלידה זוכה בשוויון זכויות מלא מרגע<BR>
הצטרפותו ,הוא ובני ביתו, אל ברית ה' עם ישראל .<BR>
ולא עוד , אלא כל אדם , גם אם לא הפך יהודי , יזכה<BR>
במדינה זו למולדת , עם כל הזכיות האזרחיות הפרטיות<BR>
הכרוכות בכך , אם היה ל"גר תושב" וקיבל עליו את<BR>
החובות הנובעות מן היעוד הכלל אנושי". )י"ב, מ"ח(<BR>
כלומר, גם למי שקיבל על עצמו ערכים אנושיים כלליים<BR>
מגיעות זכויות אזרח במדינה היהודית, אם כי אינו<BR>
רשאי לאכול מהפסח. אנו רואים איפה ,כי קריאה<BR>
פרשנית של הטקסט והפסיקה על פיה , קשורים לערכים<BR>
של הפרשן והפוסק שהם תלויי זמן מקום ותרבות. מעלתו<BR>
של הפרשן והפוסק אינם מבוססים רק על סמכות הנובעת<BR>
מידיעת ספרים רבים, אלא על קריאה בהם בפרספקטיבה<BR>
של שיקולי נסיבות וערכי הזמן המופעלים ע"י חשיבה<BR>
עצמית של הפרשן. 1<BR>
<BR>
על כך אומר הרב הירש בויכוחו עם הרב במברגר על<BR>
טענתו כי הוא גדול ממנו בחכמת התורה, ולפיכך<BR>
סמכותו כמי שפסק ראשון לקהילתו ניתנת לערעור על<BR>
ידו: "מישהו יכול להיות בקיא ,אך בקיאות עלולה<BR>
להיות חסרה ניסיון והבנה נכונה של התנאים על פיהם<BR>
צריכה להיעשות החלטה נכונה התואמת את חוק התורה.<BR>
חכמה כזו אינה יכולה להיות מושגת מספרים אלא אך<BR>
ורק מראייה נכונה של החיים." 2<BR>
<BR>
הערות: 1.ראה על כך במאמרו של פרופסור אבי שגיא<BR>
"הלכה, שיקול דעת, אחריות וציונות דתית" בתוך הספר<BR>
החדש - בין סמכות לאוטונומיה במסורת ישראל -<BR>
בעריכה משותפת שלו ושל פרופסור זאב ספראי הוצאת<BR>
הקיבוץ המאוחד בשיתוף עם נאמני תורה<BR>
ועבודה,1977,ע'מ  201-215. שם מובאות דעות חריפות<BR>
עוד יותר בכיוון זה- ר' יהודה ור' שמעון , המהר"ל,<BR>
ר' יהושוע פלק )טור(, ר' יעקוב עמדין , מהרי"ץ<BR>
חיות , ר' משה פינשטיין , הרב עוזיאל ועוד.<BR>
263 ,FELDHEIM , 1997-2.בתרגום חופשי שלי מאנגלית<BR>
. COLLECTED WRITINGS , VOL .5 ,PAGE</DIV>
<DIV ALIGN=right>
<BR>
<FONT SIZE="-1">אפרים חמיאל, חבר הנהלת "נתיבות שלום", הוא<BR>
דוקטורנט בחוג למחשבת ישראל באוניברסיטה העברית<BR>
בירושלים.</FONT><BR>

<hR>

<H3>משולחן המערכת</H3>
קיבלנו מקוראי הגליון את גילוי הדעת של רבנים בנושא<BR>
החיוב לשמור על חוקי התנועה וכיהודים המאמינים<BR>
בערכה החשוב של מצוות "ונשמרתם מאד לנפשותיכם",<BR>
אנחנו שמחים לפרסמו עם קיצורים הכרחיים.<BR>
<BR>
לאור ריבוי תאונות הדרכים, הנובעות ברובן מחוסר<BR>
זהירות של נהגים והולכי רגל, ברצוננו לעורר על<BR>
חובת הזהירות, ועל החיוב לשמור על חוקי התנועה.<BR>
דבר ברור ופשוט הוא, שהתורה מחייבת את האדם, להימנע<BR>
מכל דבר העלול לסכן אותו או את זולתו. וכמו-כן<BR>
ברור, שחוקי התנועה באו לאותה מטרה עצמה - לצמצם<BR>
ככל שניתן את הסיכון הכרוך בשימוש בכלי רכב,<BR>
לפיכך, ודאי הוא שיש לקיים את חוקי התנועה במלואם,<BR>
שהרי הם מבטאים את גבולות הזהירות הסבירה, שחייב<BR>
אדם לנהוג בה מדין תורה. ...)כאן מובא ציטוט<BR>
מהרמב"ם, הלכות רוצח ושמירת הנפש, פרק י"א שעניינו<BR>
החובה להסיר מכשול שיש בו סכנת נפשות ואזכור<BR>
ההלכה, כפי שנפסקה בשולחן ערוך, חושן משפט סימן<BR>
תכ"ו סעיף ח'( כלומר, חובתנו היא לא רק שלא להיכנס<BR>
למצב של סכנה ודאית, אלא גם להסיר מראש את המכשול,<BR>
ולמנוע כל אפשרות של סכנה. בפרק ו' מהלכות רוצח,<BR>
אומר הרמב"ם, ש"מי שהיה לו להזהר ולא נזהר, אינו<BR>
גולה - מפני שעוונו חמור ואין גלות מכפרת לו... מי<BR>
הוא זה שמוכן ליטול סיכון שכזה - לאבד את נפשו או<BR>
נפשות אחרות, לאמלל אלמנות ויתומים, ולהחשב כל<BR>
ימיו רוצח הקרוב למזיד !<BR>
מתוך כך, אנו מבקשים לפרסם, כי על-פי דין תורה, יש<BR>
איסור גמור לזלזל בכללי התנועה, וחובה גמורה<BR>
להישמע להם.<BR>
ויהי רצון שנזכה לקיום הכתוב "ואין צווחה<BR>
ברחובותינו"<BR>
על החתום: הרבנים הראשיים לשעבר הרב אברהם שפירא<BR>
והרב מרדכי אליהו, הרב יוסף קפאח והרבנים: חיים<BR>
דרוקמן, דב ליאור ונחום רבינוביץ', ראשי<BR>
ישיבות-הסדר.<BR>
<BR>
הערת העורך: אכן, דברים כדרבנות ולמרות<BR>
הסתייגויותינו מהתבטאויות ומפסקי-הלכה אחרים של<BR>
חלק מרבנים אלו, מקובלת עלינו דעתו של הרמב"ם "שמע<BR>
את האמת ממי שאמרה". אנחנו מקוים אם-כן, שבעתיד<BR>
נזכה לראות עוד פסקי-הלכה של רבנים אלו המדגישים<BR>
את החשיבות העליונה שניתנת לחיי כל אדם שנברא<BR>
בצלם, בתורת ישראל.<BR>

<hR>

<H4>כל אדם שומע את "קול ה'" לפי כוחו</H4>
בא וראה היאך היה הקול יוצא אצל ישראל כל אחד ואחד<BR>
לפי כחו, הזקנים היו שומעין את הקול לפי כחן,<BR>
והבחורים לפי כחן והנערים לפי כחן והקטנים לפי כחן<BR>
והיונקים לפי כחן והנשים לפי כחן ואף משה לפי כחו<BR>
שנאמר )שמות יט( משה ידבר והאלהים יעננו בקול,<BR>
בקול שהיה יכול משה לסבול.<BR>
וכן הוא אומר: " קול ה' בכח" )תהלים כט(, בכחו לא<BR>
נאמר אלא בכח שכל אחד ואחד מהן יכול לסבול.<BR>
)מדרש תנחומא: שמות, סימן כה(<BR>

<hR>

<H3>מהנעשה בתנועה</H3>
לאור הרחבת הפעילות של תנועת "נתיבות-שלום - עוז<BR>
ושלום", הורגש הצורך בארגון מחדש של העבודה<BR>
התנועתית השוטפת ולכן, מעתה תתחלק הפעילות השוטפת<BR>
במשרד בין: יצחק פרנקנטל, מזכיר חוץ, הממונה על<BR>
קשרי התנועה עם גורמי-חוץ בארץ ובעולם. ויוחנן<BR>
צורף, מזכ"ל התנועה.<BR>
אנחנו מאחלים ליצחק וליוחנן הצלחה בתפקידם.<BR>
</DIV>















<P ALIGN="center">

</P>

</body></html>

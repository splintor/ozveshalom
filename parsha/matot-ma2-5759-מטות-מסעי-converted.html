<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת מטות-מסעי</FONT><BR>
<FONT SIZE="3" COLOR="navy">גליון מס' 88 תשנ"ט</FONT>

 </p>

<P ALIGN="RIGHT">
<BR>
"וימת אהרן שם": בגימטריא "מלמד כי מת בנשיקה".  <BR>
<FONT SIZE="-1">                     (בעל הטורים במדבר  כ , כח)</FONT></P>
<P ALIGN="RIGHT">
</P>
<h3 ALIGN="RIGHT">
"צדיקים במיתתם נקראים חיים" ; פרידה וחיבור.    </h3>
<P ALIGN="RIGHT">
והוא  אומרו 'ונתתי שלום'  על דרך אומרם ז"ל )שבת<BR>
י:( כי שמו של הקדוש ברוך הוא שלום,  ובעת פטירת </P>
<P ALIGN="RIGHT">
הצדיק  יקרב  אורו  יתברך  לפני  האדם,   והוא   <BR>
סוד מיתת  נשיקה,    ובזה  יהיה  כשוכב,    והוא <BR>
אומרו                                          </P>
<P ALIGN="RIGHT">
'ושכבתם', כמו שנאמר באבות שכיבה.  וסוד  הדבר   <BR>
כי הנפש כשמרגשת בקריבת אור הנערב אצלה   תכסוף  <BR>
ותנתק   ממקומה  להדבק  בשכינה, ולעוצם  התאוה   <BR>
יתרבה העריבות על הרגשת הפרידה ולא תרגיש בו,  ולא<BR>
יישאר ההרגש אלא מהערב.                        <BR>
<FONT SIZE="-1">                     (אור החיים ויקרא  כו , יא)</FONT></P>
<P ALIGN="RIGHT">
כל  מורכב  סופו  להיפרד  ויש  מיתת  נשיקה והוא&hellip;<BR>
מיתת  הצדיקים  שמתים  בנשיקה והוא לשון חיבור   </P>
<P ALIGN="RIGHT">
וענינה   כאשר   תעלה   מחשבתם  ונשמתם  ותדבק   <BR>
למעלה  בשכל  הפועל,  כיון  שעלה  שוב  לא  ירד  <BR>
כי                                             <BR>
תישאר נשמתו מחוברת שמה.                        <BR>
<FONT SIZE="-1">                       (כלי יקר בראשית  כג , ב)</FONT></P>
<P ALIGN="RIGHT"><HR WIDTH="95%" ALIGN=CENTER>
</P>
<h2 ALIGN="RIGHT">
"עד מות הכהן הגדול"                            </h2>
<h3 ALIGN="RIGHT">
פנחס לייזר                                     </h3>

<P ALIGN="RIGHT"><I><FONT SIZE="-1">
לעילוי נשמתו הטהורה  של                        <BR>
יואל יוסף פיין ז"ל                             <BR>
שנקטף בדמי ימיו                                <BR>
בכ"ו בתמוז תשנ"ח.                              </FONT></I></P>

<P ALIGN="RIGHT">
אחת ההלכות התמוהות המופיעות בפרשת מסעי מתייחסת <BR>
לעונשו של הרוצח בשוגג, הנידון לישיבה בעיר מקלט <BR>
"עד מות הכהן הגדול". התורה איננה קובעת זמן קבוע<BR>
לעונש אלא תולה את העונש במותו של הכוהן הגדול.  <BR>
פרשני המקרא, החל מחז"ל התמודדו עם הקושי בהצמדתו<BR>
של העונש למות הכוהן ודרשו את הקשר בין אורך העונש<BR>
לבין אירוע שלכאורה איננו תלוי במעשיו של הרוצח, <BR>
באופנים שונים.                                 </P>
<P ALIGN="RIGHT">
רש"י מביא שני הסברים, הלקוחים מספרות חז"ל:     </P>
<P ALIGN="RIGHT">
"עד  מות  הכהן  הגדול: א. שהוא  בא להשרות שכינה<BR>
בישראל   ולהאריך   ימיהם  והרוצח  בא  לסלק  את <BR>
השכינה  מישראל  ומקצר את ימי החיים,  אינו כדאי <BR>
שיהא  לפני  כהן  גדול.                         </P>
<P ALIGN="RIGHT">
ב. דבר אחר: לפי שהיה לו לכהן גדול להתפלל שלא   <BR>
תארע תקלה זו לישראל בחייו." )רש"י במדבר  לה ,  <BR>
כה(                                            </P>
<P ALIGN="RIGHT">
הסיבה הראשונה מתייחסת לרמתו הרוחנית הירודה של  <BR>
הרוצח בשוגג שיש להרחיקו מהכוהן הגדול, דוגמת    <BR>
האיסור להניף חרב על המזבח כי "אין להניף את המקצר<BR>
)החרב( על המאריך )המזבח(". הכוהן הגדול, שתפקידו<BR>
להשרות שכינה ולהאריך חיים  אינו יכול לסבול     <BR>
בקרבתו אדם שקיצר חייו של אדם )צלם אל-הים(      <BR>
ועל-ידי כך מסלק את השכינה מהעולם.              </P>
<P ALIGN="RIGHT">
הסיבה השניה מייחסת לכהן הגדול אחריות עקיפה     <BR>
למעשיהם של ישראל. אם רמתו הרוחנית של הכהן היתה <BR>
גבוהה יותר, השפעתו על בני דורו היתה מונעת מצבים<BR>
בהם בני אדם היו נהרגים על-ידי רשלנות ולכן מקשרת<BR>
התורה בין עונשו של הרוצח בשגגה למות הכהן הגדול.</P>
<P ALIGN="RIGHT">
רבי עובדיה מסולפרינו, בעל פירוש ה"ספורנו" אינו <BR>
תולה הדבר ברמתו הרוחנית של הכהן או של הרוצח אלא<BR>
רואה בהלכה זו את האפשרות להשאיר לקדוש ברוך הוא,<BR>
"בוחן כליות ולב" את קביעת אורכו של העונש, וזו  <BR>
לשונו:                                         </P>
<P ALIGN="RIGHT">
"עד  מות  הכהן  הגדול:  כבר  באר  שהגלות  היא  <BR>
על השוגג  ובהיות  מיני  השגגות  בלתי  שוות,  כי <BR>
מהם קרובות  לאונס  ומהן  קרובות  אל המזיד, נתן <BR>
לגלות זמן  בלתי  שוה בכל השוגגים כי מהם שתהיה  <BR>
שגגתו מעט  קודם  מיתת  הכהן ומהן שימות הרוצח   <BR>
בגלות קודם  שימות  הכהן,  וזה  במשפט האל יתברך <BR>
היודע ועד  שיענוש  את  השוגג  כפי  מדרגת שגגתו,<BR>
כאמרו 'והאלהים אנה לידו'." )ספורנו במדבר  לה , <BR>
כה(                                            </P>
<P ALIGN="RIGHT">
בעל "דעת זקנים מבעלי התוספות" רואה כאן הגנה על <BR>
הכהן הגדול מפני  דעת קהל לוחצת וזו לשונו:      </P>
<P ALIGN="RIGHT">
"כי  בעיר  מקלטו ישב עד מות הכהן הגדול:  פשט   <BR>
כדי שלא  יהיו  העולם  מרננין  על  הכהן  הגדול  <BR>
כשיראו הרוצח  יוצא  חוץ  לעיר  מקלטו  ואומרים  <BR>
ראו  זה שהרג  הנפש  ואין  כהן  גדול  עושה  בו  <BR>
נקמה, ועליו הדבר  חל  כדכתיב  'ובאת אל הכהן אשר<BR>
יהיה בימים ההם'  אבל  כשמת  הכהן  הגדול,  אין  <BR>
לחוש על הכהן הבא אחריו כי מה ירננו עליו אחרי שלא<BR>
נעשה בימיו. )דעת זקנים מבעה"ת במדבר לה , כח(   </P>
<P ALIGN="RIGHT">
המדרש )שיר השירים רבה ד( רואה במותו של הכהן    <BR>
הגדול כפרה )אולי סימן לכפרה?(                  </P>
<P ALIGN="RIGHT">
"וההורג בשגגה לא היה לו כפרה וקבעה לו התורה    <BR>
כפרה  זו  מיתת כהן גדול שנא' )במדבר ל"ה( 'וישב <BR>
בה  עד מות הכהן הגדול' ."                      </P>
<P ALIGN="RIGHT">
מעניין לציין שהתורה עצמה אולי רומזת לנו דבר מה <BR>
על המשמעות שיש לתת למותו של הכהן הגדול. התורה  <BR>
מאזכרת בקצרה )במדבר לג, לז-לח( את מותו של אהרון,<BR>
הכהן הגדול הראשון וזו לשון התורה בפרשתנו:      </P>
<P ALIGN="RIGHT">
"ויסעו מקדש ויחנו בהר ההר בקצה ארץ אדום. ויעל  <BR>
אהרן  הכהן  אל  הר  ההר על פי ה' וימת שם, בשנת <BR>
הארבעים  לצאת  בני  ישראל  מארץ  מצרים בחדש    <BR>
החמישי באחד לחדש. )בעצם ראש חודש אב("          </P>
<P ALIGN="RIGHT">
אזכור קצר זה מרמז שהדבר אירע אחרי  שבני ישראל  <BR>
נסעו מ"קדש" ובפרשת חוקת, בה מתוארת פטירתו של  <BR>
אהרון בצורה דרמטית, נאמר:                      </P>
<P ALIGN="RIGHT">
"ויאמר  ה' אל משה ואל אהרן: יען לא האמנתם בי   <BR>
להקדישני  לעיני בני ישראל לכן לא תביאו את הקהל <BR>
הזה אל הארץ אשר נתתי להם." )במדבר  כ , יב(     </P>
<P ALIGN="RIGHT">
וכמה פסוקים לאחר מכן נאמר:                     </P>
<P ALIGN="RIGHT">
"ויסעו מקדש ויבאו בני ישראל כל העדה הר ההר.    <BR>
ויאמר  ה' אל  משה  ואל  אהרן בהר ההר על גבול ארץ<BR>
אדום לאמר: יאסף אהרן אל עמיו כי לא יבא אל הארץ<BR>
אשר נתתי לבני ישראל על אשר מריתם את פי למי     <BR>
מריבה." )שם, שם, כב-כד(                        </P>
<P ALIGN="RIGHT">
ייתכן שיש קשר בין התביעה מאהרון וממשה          <BR>
"להקדישני" לבין הנסיעה מקדש, מקום בו התרחשה פרשת<BR>
מי מריבה.                                      </P>
<P ALIGN="RIGHT">
תפקידה של המנהיגות הרוחנית היא לקדש שם שמים   <BR>
ולכן, כאשר העם עומד בפני הכניסה לארץ, על       <BR>
המנהיגות שלא עשתה זאת בצורה מספקת לפנות את    <BR>
מקומה.                                         </P>
<P ALIGN="RIGHT">
אהרון הוא אם-כן הכוהן הגדול הראשון שהיה צריך   <BR>
למות כי "לא התפלל על דורו" ולכן מכפרת מיתתו על <BR>
עוון בני דורו.                                 </P>
<P ALIGN="RIGHT">
חז"ל מתארים את מותם של משה, אהרן ומרים כ"מיתת  <BR>
נשיקה", שהיא מיתתם של צדיקים "על פי ה'" ומפרשים<BR>
את סמיכות הפרשיות בין פרשת "פרה אדומה" לפרשת   <BR>
מיתתה של מרים ואת סמיכות הפרשיות בין מיתתו של  <BR>
אהרון לבגדי כהונה בגלל האופי המכפר והמטהר של   <BR>
מיתת צדיקים, וזו לשונם:                        </P>
<P ALIGN="RIGHT">
אמר  רבי  אמי:  למה  נסמכה  מיתת  מרים לפרשת   <BR>
פרה אדומה? לומר לך מה פרה אדומה מכפרת, אף  מיתתן<BR>
 של צדיקים מכפרת. אמר רבי אלעזר: למה נסמכה  מיתת<BR>
 אהרן  לבגדי  כהונה?  מה  בגדי כהונה מכפרין  אף <BR>
מיתתן של צדיקים מכפרת . )בבלי מועד קטן כח, ע"א(</P>
<P ALIGN="RIGHT">
מוטיב הכפרה של הפרה האדומה שהיא גזרה "על פי   <BR>
ה'" מזכיר במובן מסוים את מוטיב הכפרה של מיתת   <BR>
צדיקים "על פי ה'": הצדיקים מתים מכיוון שכך היה <BR>
רצונו של הא-ל. כמו-כן, גם הפרה האדומה "אשר לא  <BR>
עלה עליה עול" מטהרת מטומאת מת  ומכפרת -על לא   <BR>
עוול בכפיה- על חטא העגל, כי כך רצונו של הא-ל   <BR>
והמשמעות שאנחנו יכולים לתת להיטהרות זו קשורה   <BR>
לאחריות שה"גדולים" צריכים לקחת על ה"קטנים"     <BR>
וכלשון המדרש "תבוא אמו ותקנח את הצואה ".       </P>
<P ALIGN="RIGHT">
לא קל לעתים להבין את רצונו של הקדוש ברוך הוא.  <BR>
מותם ללא עת של אנשים חפים מפשע במלחמות, באסונות<BR>
או במחלות מציב בפנינו שאלות אמוניות מורכבות .  <BR>
ואולי מה שנאמר לגבי מצוות פרה אדומה "חוקה חקקתי,<BR>
גזרה גזרתי" מלמד אותנו שאין ביכולתנו להבין את  <BR>
כוונותיו ואת רצונותיו של הקב"ה במקרים אלו. דברים<BR>
אלו קורים לרוב למורת רוחנו ואין לנו כל שליטה על<BR>
עצם התרחשותם.  אך שומה עלינו "לדרוש ולקבל שכר",<BR>
כלומר לתת גם לאירועים קשים בחיינו את המשמעות   <BR>
המאפשרת לנו להיטהר להתעלות ולקחת אחריות על     <BR>
המשמעות שאנחנו רוצים להעניק לחיינו. איננו שולטים<BR>
בהתרחשותם של חלק מהאירועים בחיינו, איננו מסוגלים<BR>
תמיד להבין אותם, אך יש באפשרותנו לבחור את      <BR>
המשמעות שאנחנו רוצים להעניק להם.               </P>

<P ALIGN="RIGHT">
<FONT SIZE="-1">     .פנחס לייזר, עורך "שבת שלום", הוא פסיכולוג</FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h3 ALIGN="RIGHT">
"נקמת בני ישראל- נקמת ה'?"                     </h3>
<P ALIGN="RIGHT">
"נקם נקמת בני ישראל&hellip;":כבר עמדנו בפרושנו על    <BR>
בראשית ד, ט"ו על קרבת "נקם" ל"קום" )השוה  "נדח"<BR>
- "דוח"; "נסג" - "סוג" וכו&hellip;(. הנקמה מקימה את   <BR>
המשפט שנרמס ברגלי זדים, או היא מקימה את האישיות<BR>
שהושפלה עד עפר. הנוקם מזדהה עם הדבר שהוא מבקש  <BR>
להקימו. ומכאן נראה, צורת הבניין החוזר של "נקם".<BR>
על פי זה תתבאר גם אות היחס "מ" - "נקם נקמת בני<BR>
ישראל מאת המדינים". המטרה  איננה להכניע את האויב<BR>
ולגמול לו כגמולו; אילו ביקש לומר כן, היה נוקם  <BR>
לשון "נקם ב-". אך המטרה היא לחזור ולהקים את    <BR>
ישראל מאת המדינים, לשחרר אותו מבחינה רוחנית    <BR>
ומוסרית ולחלץ אותו מאימת נכליהם.               </P>
<P ALIGN="RIGHT">
<FONT SIZE="-1">       הרש"ר הירש על במדבר לא, ב, - תרגום הרב) <BR>
ברויאר(                                        </P></FONT>
<P ALIGN="RIGHT"><HR WIDTH="95%" ALIGN=CENTER>

</P>

<h3 ALIGN="RIGHT">
קבוצות דיון בינלאומיות בנושאים יהודיים         </h3>
<P ALIGN="RIGHT">
אנו שמחים לבשר כי קיימות קבוצות דיון שונות     <BR>
בנושאים יהודיים. קבוצות אלה מתנהלות בשפה האנגלית<BR>
באמצעות הדואר האלקטרוני. ההצטרפות אינה כרוכה   <BR>
בתשלום. הקבוצות הנן בנושאים הבאים: המחשוב      <BR>
היהודי, המחשוב העברי, מחשוב עברי למוגבלים, קבוצת<BR>
לעזרה הדדית, התרגום העברי, המזון הכשר, חברים   <BR>
לעט לבנים, חברים לעט לבנות, הספרייה הביתית   <BR>
היהודית, קבוצה לדיון בקבוצות דיון יהודיות, הורות<BR>
יהודית, ההתרמה היהודית, הוראה יהודית,          <BR>
דו-לשוניות, כתיבה יהודית, ומנהיגות יהודית.     </P>
<P ALIGN="RIGHT">
ניתן לבחור את הקבוצה הדרושה ולהירשם אליה או    <BR>
לקבל מידע נוסף לפי הכתובת                      <BR>
<A HREF="http//:www.eGroups.com/group/jewishhebrew/info.html">http//:www.eGroups.com/group/jewishhebrew/info.html</A></P>
<P ALIGN="RIGHT">
הכתובת או מאת מנהל הקבוצות לפי                        <BR>
<A HREF="mailto:davidg@mofet.macam98.ac.il">davidg@mofet.macam98.ac.il</A></P>

<table border=4 cellspacing=4 width="100%">
<tr><td><FONT color="#000000">
<h3 ALIGN="RIGHT">
יואל יוסף פיין ז''ל                            </h3>

<P ALIGN="RIGHT">
<I>                 שנה חלפה - ונדמה שהיה רק אתמול<BR>
עבורך לזמן אין כל חשיבות.                      <BR>
אך עבורנו כל רגע שחולף מביא הן זיכרונות        <BR>
 של ילד מלא שמחת חיים,  הרפתקאות, חן וחברות,   <BR></I>

 הן כאב,  שאלות וספקות.                        </P>
<P ALIGN="RIGHT">
נחמתנו היחידה היא כי נתת חיים לשבעה ילדים ובדרך<BR>
זו אתה ממשיך לחיות בגוף ובנפש - נפשנו של כולנו.</P>

<P ALIGN="RIGHT">
ביום השנה למותו של יואל ניפגש כדי להתייחד עם   <BR>
זכרו                                           </P>
<P ALIGN="RIGHT">
הרב פרופ' אברהם שטיינברג,  חתן פרס ישראל   ירצה<BR>
בנושא השתלת אברים: היבטים רפואיים, אתיים       <BR>
והלכתיים                                       </P>
<P ALIGN="RIGHT">
ערב הזיכרון יתקיים אי"ה במכון שלום הרטמן, רח'  <BR>
גדליהו אלון 12, מושבה גרמנית, ירושלים ביום     <BR>
ראשון, כ"ז בתמוז תשנ"ט )11.7.99( בשעה 20:15.   </P>
<P ALIGN="RIGHT">
מרים, יהונתן, דבורה, נעמי ואפרים פיין          </P>
</FONT></td></tr></table>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Bereshit</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בראשית</FONT><BR>
<FONT SIZE="3" COLOR="navy">גליון מס' 1 תשנ"ח</FONT>

 </p>


<DIV ALIGN=right>
<H2>.....להתחיל מבראשית</H2>
"יראתי בפצותי שיח להשחיל",כך פותח שליח הציבור את<BR>
תפילתו בראש השנה בלשון הפייטן ואכן משהו מ"אימת<BR>
הדין" מלוה את תחושתי, כאשר אני לוקח על עצמי שליחות<BR>
ציבורית של עריכת גליון חדש של פרשת שבוע.<BR>
גליונות רבים מופצים בבתי כנסת שונים ולמעשה, גליונות<BR>
אלו מבטאים את שבעים הפנים שיש לתורה.אמנם בכל בתי<BR>
הכנסת בעולם קוראים באותה שבת את אותה פרשה אך<BR>
ה"אחדות" אינה נמדדת לפי אחידות המסר אלא לפי יכולתם<BR>
של אנשים לסבול ולהכיל מסרים שונים,בבחינת "אלו ואלו<BR>
דברי אלוקים חיים".<BR>
לעתים קרובות, נדרש האדם המאמין המחוייב לתורה<BR>
ומצוות, להתמודד עם ערכים שלכאורה יש ביניהם סתירות<BR>
ומתחים.חז"ל הציבו בפנינו דגמים של התמודדות עם עולם<BR>
מורכב ,מלא סתירות וקשיים והעבירו אל האדם ואל<BR>
הקהילה את האחריות המלאה להתמודדות זו,כאשר הכריזו<BR>
:"לא בשמים היא" ו"אין משגיחים בבת-קול".<BR>
תקומת עם ישראל בארצו והמציאות החדשה ההולכת ומתפתחת<BR>
במדינת ישראל ובעולם כולו מציבים בפני האדם היהודי<BR>
אתגרים ערכיים מורכבים ביותר.<BR>
קיימת לעתים הרגשה שערכים מסויימים זוכים לפופולריות<BR>
מרובה ופופולריות זו לעתים מעיבה על איזשהו איזון<BR>
הכרחי.<BR>
חלקים גדולים בציבור הדתי בישראל טפחו כחלוצים לפני<BR>
המחנה את אהבת ארץ ישראל והדגישו את ייחודו של עם<BR>
ישראל, לעתים על חשבון ערכים אחרים.<BR>
מגמתנו אינה לערער על חשיבותם של ערכים אלו;כוונתנו<BR>
ב"שבת שלום" להעביר מסרים נוספים שלדעתנו חשיבותם<BR>
אינה נופלת מאחרים שגם הם ניזונים מעולמה של תורה,<BR>
כדברי הרמב"ם בסוף הלכות חנוכה :<BR>
גדול השלום שכל התורה ניתנה לעשות שלום בעולם, שנאמר<BR>
דרכיה דרכי נעם וכל נתיבותיה שלום"<BR>
אנחנו מזמינים את ציבור הקוראים להגיב על הדברים<BR>
שיפורסמו בגליון כדי שיתפתח דו-שיח פורה בקרב באי<BR>
בית הכנסת.<BR>
יהי רצון שלא יארע דבר תקלה על ידינו ולא נכשל בדבר<BR>
הלכה .<BR>
שבת שלום ,<BR>
העורך<BR>

<HR>

<BR>
<H2>קין והבל</H2>
<H3>צבי מזא"ה</H3>
פרשת בראשית, הפרשה הראשונה שבתורה, מספרת, בין השאר<BR>
גם את סיפורה של המלחמה הראשונה, אם המלחמות -<BR>
המלחמה בין קין והבל.<BR>
המלחמה הזאת מתרחשת בדור השני של האנושות, דור הבנים.<BR>
בדור הראשון נמצא האדם לבדו, יחד עם חוה אשתו. בדור<BR>
הראשון לא תתכן מלחמה בין גברים , מפני שקיים בעולם<BR>
רק גבר אחד. בדור הבנים, ברגע שמופיעים שני גברים על<BR>
פני האדמה, פורצת מלחמה שבה הורג קין את הבל.<BR>
בדרך כלל אדם מתקשה להרוג יצור שהוא חש הזדהות כלפיו,<BR>
ולו רק הזדהות חלקית. מלחמה מתחילה רק כאשר אובדת<BR>
האחווה שבין בני האדם. כדי שאדם יוכל להרוג במלחמה,<BR>
הוא חייב להפריד בינו ובין האחר, הוא חייב לשים תהום<BR>
בינו ובין האויב. רק אם האויב הוא זר, שונה, ומאיים,<BR>
רק אם נראה כאילו האויב אבד את צלם האלהים, רק אז<BR>
אפשר להרגו.<BR>
במלחמה הראשונה שבהיסטוריה, זו שבין קין והבל, ברור<BR>
לנו הקוראים שאין זה כך. במלחמה הראשונה קם אח והורג<BR>
את אחיו. זאת היא המשמעות האמיתית של המלחמה ההיא -<BR>
רצח אח.<BR>
וזהו הלקח המרכזי של הספור הנורא. בכל מלחמה קיים<BR>
מימד של רצח אח. התהום הפעורה בין הצדדים, שהיא<BR>
לעיתים אמיתית ולעתים מדומה, אינה יכולה לחפות על<BR>
העובדה כי כולנו בני איש אחד נחנו, כמו במלחמה<BR>
הראשונה ההיא.<BR>
המשנה בסנהדרין אומרת: לפיכך נברא אדם יחידי ....<BR>
ומפני שלום הבריות, שלא יאמר אדם לחבירו אבא גדול<BR>
מאביך.<BR>
העובדה שכולנו בניו של אדם הראשון אמורה לקדם את שלום<BR>
הבריות, להביא שלום בין בני האדם, מפני שהאחר בסופו<BR>
של דבר גם הוא, כמוני, צאצא של אדם הראשון.<BR>
מעבר למשמעות הנוראה של המלחמה, ספור קין והבל מלמדנו<BR>
גם על המניעים של המלחמה, מניעים המופיעים גם בימינו<BR>
אלה.<BR>
התורה, כהרגלה, מקצרת בהדרדרות שהביאה לרצח. הפסוק רק<BR>
אומר ויאמר קין אל הבל אחיו, ויהי בהיותם בשדה ויקם<BR>
קין על הבל אחיו ויהרגהו. במקום שהתורה מקצרת בא<BR>
המדרש ומרחיב. חכמינו מספרים לנו על הויכוח בין קין<BR>
והבל, ויכוח שהביא למלחמה שבסופה הרג קין את הבל:<BR>
ויאמר קין אל הבל אחיו - אמר קין להבל, בוא ונחלק את<BR>
העולם. אמר לו הן. אמר קין: טול אתה את המטלטלין<BR>
ואני את הקרקעות.....<BR>
אילו היתה אחווה בין האחים יכלו קין והבל להתחלק גם<BR>
בקרקעות וגם במטלטלין. אולם קין הוא איש האדמה: וקין<BR>
היה עובד אדמה... ויבא קין מפרי האדמה, ואינו יכול<BR>
לסבול שלאיש מלבדו יהיה קשר עם האדמה.<BR>
באדמת העולם כולו אין הוא יכול להתחלק עם אחיו.<BR>
ומאחר שהאדמה היא מקור החיות של האדם, ממנה נוצר<BR>
ומפריה הוא חי, הנישול של הבל מן האדמה, למרות שנעשה<BR>
בהסכמתו של הבל, פירושו אי הכרה באפשרות קיומו של<BR>
האח בצידו של קין.<BR>
מובן שאין הסידור הזה, שבו אין להבל פיסת קרקע, יכול<BR>
להחזיק מעמד זמן רב. ואכן ממשיך המדרש התחיל הבל<BR>
לרעות את הצאן. אמר לו קין, אדמה זו שאתה עומד עליה<BR>
שלי היא. אמר לו הבל צמר זה שאתה לובש שלי הוא. זה<BR>
אומר חלוץ וזה אומר פרח. מתוך כך - ויקם קין אל הבל<BR>
אחיו ויהרגהו.<BR>
הנה התהליך שמביא בסופו של דבר למלחמה ולהרג. אחרי<BR>
שאבדה האחווה בין האחים באה בשלב ראשון טענת הבעלות,<BR>
אדמה זו שלי היא, המעוגנת בראיות מן ההיסטוריה.<BR>
במקרה של קין והבל הראיה היא מן ההיסטוריה הקרובה<BR>
שלהם, מן ההסכם שחתמו שניהם.<BR>
בשלב השני מופיעה ההתעלמות מן הצד השני ומצרכיו<BR>
הבסיסיים ביותר. התעלמות שהיתה בעצם טמונה בהסכם<BR>
המקורי. המדרש מביא שלב זה עד אבסורד. אמר לו פרח.<BR>
מצידי, אומר קין איש האדמה, יכול אתה לפרוח באויר,<BR>
ובלבד שלא תפגע בבעלותי על הקרקע.<BR>
זהו השלב המכריע בהכנה הנפשית של קין למלחמה ולרצח.<BR>
ברגע שהויכוח דוחף את קין להתעלמות מוחלטת מהבל<BR>
ומצרכיו כאדם וכאח, נפערה התהום המאפשרת לקין לראות<BR>
בו זר המאיים על רכושו, ולא בן אדם שנברא בצלם<BR>
אלהים. ועל כן אומר המדרש מתוך כך - ויקם קין אל הבל<BR>
אחיו ויהרגהו, מתוך הויכוח הנורא צומח הרצח, ופורצת<BR>
המלחמה.<BR>
ואכן האלהים, שבצלמו נבראו כולם, הוא המתערב ומביא על<BR>
קין את העונש: ועתה ארור אתה מן האדמה.... כי תעבוד<BR>
את האדמה לא תוסף תת כוחה לך. קין המחובר לאדמה מקבל<BR>
את עונשו מן האדמה. האדמה אינה יכולה לתת את כוחה<BR>
לאיש המנסה להשתלט עליה ואינו יכול להתחלק בה.<BR>
זהו רק מימד אחד של העונש. את חומרתו הנוספת אנו<BR>
שומעים בדו שיח שמנהל קין עם האלהים אחר כך. הן גרשת<BR>
אותי מעל פני האדמה ומפניך אסתר.<BR>
הטרגדיה של קין מורכבת משנים. הגירוש גוזר עליו לאבד<BR>
כל קשר עם האדמה שכה נלחם עליה, והנפילה המוסרית<BR>
האיומה גוררת הסתר פנים, אבדן הקשר עם האלהים,<BR>
שבצלמו נברא גם האויב.<BR>
הטרגדיה התחילה באי יכולתו של קין להכיר בזכות קיומו<BR>
של האח האחר. אבדן האחוה והניסיון להשתלט על האדמה<BR>
כולה מביאים בסופו של דבר לגלות ולהסתר פנים.<BR>

<HR>
<BR>
<H4>האדם, נזר הבריאה ,הוא מורכב ורבגוני. האם היה נכון<BR>
לברוא אותו ??</H4><BR>
" אמר רבי סימון : בשעה שבא הקדוש ברוך לבראות את אדם<BR>
הראשון, נעשו מלאכי השרת כיתים כיתים וחבורות חבורות<BR>
מהם אומרים אל יברא ומהם אומרים יברא,הה"ד )תהילים<BR>
פ"ה( חסד ואמת נפגשו,צדק ושלום נשקו. חסד אומר יברא<BR>
שהוא גומל חסדים ואמת אומר אל יברא שכולו שקרים. צדק<BR>
אומר יברא שהוא עושה צדקות, שלום אומר אל יברא<BR>
דכוליה קטטה. מה עשה הקדוש ברוך הוא ? נטל אמת<BR>
והשליכו לארץ. הה"ד-כפי שכתוב- )דניאל ח (:ותשלך אמת<BR>
ארצה.אמרו מלאכי השרת לפני הקב"ה: רבון העולמים מה<BR>
אתה מבזה תכסיס אלטיכסייה )חותם( שלך? תעלה אמת מן<BR>
הארץ,הה"ד )תהילים פ"ה ( אמת מארץ תצמח.")בראשית<BR>
רבה, ח,ה (<BR>
<BR>

<HR>

<H3>האדם נברא יחידי</H3><BR>
אדם נברא יחידי בעולם שלא יהו משפחות מתגרות זו<BR>
בזו.ומה עכשיו שנברא יחידי מתגרות זו בזו, אילו<BR>
נבראו שניים על אחת כמה וכמה )תוספתא סנהדרין פרק<BR>
ח,ב(<BR>
לפיכך נברא אדם יחידי... מפני שלום הבריות שלא יאמר<BR>
אדם לחברו: אבא גדול מאביך )משנה סנהדרין ד,ה(<BR>
<BR>

<HR>

<H3>האדם נברא אחרון</H3><BR>
תנו רבנן:אדם נברא בערב שבת ומפני מה, שלא יהו המינים<BR>
אומרים שותף היה לו להקדוש ברוך הוא במעשה בראשית,<BR>
דבר אחר , שאם תזוח דעתו עליו אומר לו יתוש קדמך<BR>
במעשה בראשית.)בבלי סנהדרין, ל"ח, א (<BR>

<HR>
<BR>

<H4>.הקדמה והמערכת החוקית אינם ערובה לעולם מתוקן</H4><BR>
"הגם שקין ובניו יסדו עיר וקיבוץ מדיני ותיקנו<BR>
נימוסים ומלאכות להנהגת החברה, בכל זאת אם לא התבונה<BR>
תתן קולה ואם לא יהיו האנשים בעלי יושר ואוהבי צדק<BR>
בטבעם, לא יועילו הנימוסים, שאם יעמוד איש עריץ,<BR>
יצחק לכל חוק ונימוס ויגזול משפט וצדק " ) פירוש<BR>
המלבי"ם על התורה, בראשית ד,כ"ג (<BR>
"לאחר שהזכירה )התורה ( החידושים שחידש קין ובניו<BR>
בתרבות האנושות, מביאה היא את שירו של למך, המוכיח<BR>
שעל ידי ההתקדמות החומרית לא היתה מורגשת התקדמות<BR>
מוסרית. החמס היה שורר ובמעשי החמס היו אותם דורות<BR>
מתפארים,ודוקא המידות המגונות והשנואות בעיני ה',<BR>
היו נחשבות למעלה בעיני בני אדם. במצב שכזה לא היה<BR>
אפשר ששופט כל הארץ לא יעשה משפט.כל ההישגים בתרבות<BR>
החומרית אינם שווים כלום בלי המידות הטובות בדרכי<BR>
המוסר")פרופ.מ.ד.קסוטו ,"מאדם ועד נח ",עמ' 130(<BR>

<HR>

<BR>
<H3>.האדם נברא בצלמו של הקב"ה</H3><BR>
...וסיפר ראשונה כי הוא יתברך ברא האדם בצלמו כדמותו,<BR>
למען יבחר להדמות ליוצרו כפי האפשר, כי בזה ישלם<BR>
ויהיה פעלו שלם ונכבד מכל פועל זולתו, כראוי לו<BR>
יתברך המרומם על כל זולתו. והוא רחום בחמלתו נתן<BR>
לאדם די מחסורו שלא בצער, ויניחהו בגן עדן, עד שהרע<BR>
מעשיו וקלקל את פרנסתו שגרשו האל יתברך משם לעבוד את<BR>
האדמה, ולטרוח כמה טרחות עד שלא אכל פת. )מתוך<BR>
הקדמתו של רבי עובדיה ספורנו לפירושו על התורה(<BR>

<HR>

<BR>
<H4>.קיומו של האדם בכל מקום בעולם תלוי ברצונו של הקב"ה</H4><BR>
וגן עדן,שהוא מבחר המקומות הנבראים בעולם הזה,נעשה<BR>
מכון לשבתו, עד שגירש אותו חטאו משם, ואנשי דור<BR>
המבול בחטאם גורשו מן העולם כולו, והצדיק בהם לבדו<BR>
נמלט הוא ובניו, וזרעם חטאם גרם להם להפיצם במקומות<BR>
לזרותם בארצות, ותפשו להם המקומות למשפחות בגוייהם,<BR>
כפי שנזדמן להם. אם כן ראוי הוא, כאשר יוסיף הגוי<BR>
לחטוא, שיאבד ממקומו ויבא גוי אחר לרשת את ארצו, כי<BR>
כן הוא משפט האלוהים בארץ מעולם ... יירשוה עבדי ה'<BR>
זרע אוהבו, כענין שכתוב, ויתן להם ארצות גויים ועמל<BR>
לאומים יירשו בעבור ישמרו חוקיו ותורותיו ינצורו<BR>
)תהילים ק"ה, מד-מ"ה ( כלומר שגירש משם מורדיו<BR>
והשכין בו עובדיו, שידעו כי בעבודתו ינחלוה, אם<BR>
יחטאו לו תקיא אותם הארץ, כאשר קאה את הגוי אשר<BR>
לפניהם.)מתוך פירוש הרמב"ן על בראשית א,א(<BR>

<HR>

<BR>
<H3>.האדם מצווה לכבד את החיים</H3><BR>
... אך הבשר לא הורשו בו עד בני נח כדעת רבותינו ,<BR>
והוא פשוטו של מקרא. והיה זה מפני שבעלי נפש התנועה<BR>
יש להם קצת מעלה בנפשם נדמו בה לבעלי הנפש המשכלת,<BR>
ויש להם בחירה בטובתם ומזוניהם, ויברחו מן הצער<BR>
והמיתה,והכתוב אומר "מי יודע רוח בני האדם העולה היא<BR>
למעלה ורוח הבהמה היורדת היא למטה לארץ")קהלת ג,<BR>
כ"א(, וכאשר חטאו והשחית כל בשר את דרכו על הארץ<BR>
ונגזר שימותו במבול ובעבור נח הציל מהם לקיום המין,<BR>
נתן להם רשות לשחוט ולאכול כי קיומם בעבורו, ועם כל<BR>
זה, לא נתן הרשות בנפש ואסר להם אבר מן החי, והוסיף<BR>
לנו במצות לאסור כל דם, מפני שהוא מעמד לנפש...כי<BR>
התיר הגוף בחי שאינו מדבר אחר המיתה לא הנפש עצמה<BR>
וזה טעם השחיטה. ) מתוך פירוש הרמב"ן על בראשית א,<BR>
כ"ט (<BR>
</DIV>












<P ALIGN="center">

</P>

</body></html>

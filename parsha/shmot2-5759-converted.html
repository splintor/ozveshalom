<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Shmot</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  שמות </FONT><BR>
<FONT SIZE="3" COLOR="navy">גליון מס' 64 תשנ"ט</FONT>

 </p>

<P ALIGN="right">
'ויקם מלך חדש על מצרים' רב ושמואל, חד אמר: חדש  <BR>
ממש, וחד אמר:   שנתחדשו   גזירותיו.             <br>

<FONT SIZE="-1">                         (בבלי עירובין  נג, ע"א)</FONT></P>

<h4 ALIGN="right">
פרעה, המלך החדש מבטל גזרותיו המוסריות של יוסף.  </h4>

<P ALIGN="right">
'ויקם  מלך  חדש  על  מצרים  אשר  לא ידע את יוסף'<BR>
)שמות  א ח(.  תרגום אונקלוס 'וקם מלכא חדתא על   <BR>
מצרים די לא מקיים גזירת יוסף'. והנה במסכת סוטה  <BR>
)י"א,  ע"א(פליגי רב ושמואל, חד אמר חדש ממש, וחד <BR>
אמר  שנתחדשו גזרותיו.. ואם  כן  יש  לתמוה  על   <BR>
התרגום שתירגם לא   כרב   ולא  כשמואל.    ונראה  <BR>
על  פי  המבואר בקדמונים   &hellip;, אשר  נחלקו  שבטי יה<BR>
עם אחיהם יוסף בענין קיום  התורה  עד שלא ניתנה, אם<BR>
יצאו מכלל בני נח לגמרי  בין  לקולא  בין  לחומרא <BR>
או  לא, ויוסף  היה מחמיר  בזה  וסבר דלא יצאו    <BR>
לגמרי מכלל בני נח רק לחומרא  ולא  לקולא&hellip;והנה המלך<BR>
החדש במצרים  שרצה  להתחכם  באמרו  להמיילדות נשים<BR>
צדקניות יוכבד   'וראיתן על האבנים  אם  בן  הוא  <BR>
וגו, &lsquo;היה מוכרח לקיים סברת השבטים דיצאו  לגמרי  <BR>
מכלל  בני  נח, ואם כן אינם מצווין על העוברין,אבל<BR>
לסברת יוסף הנם מצווים אף על  העוברין, כיון  דלא <BR>
יצאו לגמרי מכלל בני נח, ולא  היו יכולים המילדות <BR>
להמית את הילדים על האבנים' , על כן תירגם אונקלוס<BR>
דלא מקיים גזירת יוסף שיצאו רק  לחומרא ולא לקולא,<BR>
אלא כדעת השבטים דיצאו  אף לקולא, ואם כן אינו מצוה<BR>
על העוברין .                                    <br>

<FONT SIZE="-1">                            (יודעי בינה עמוד מא)</FONT></P>


<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
"כי מתו כל האנשים המבקשים את נפשך"              </h3>
<h3 ALIGN="right">
יעקב בינג                                       </h3>

<P ALIGN="right">
במעמד הסנה, מטיל ה' על משה משימה גדולה: ללכת אל <BR>
פרעה ולהוציא את בני ישראל ממצרים. ה' ראה את עוני<BR>
עמו במצרים ושמע את צעקתם. משה מנסה לסרב בטענה כי<BR>
המשימה גדולה עליו )"מי אנוכי?"(, שלא יאמינו לו, <BR>
שאינו איש דברים ואפילו סירב ללא מתן סיבה באומרו <BR>
"שלח נא ביד תשלח". ה' אינו מקבל את עמדתו ומורה לו<BR>
לקבל את המשימה בעזרת אהרון. בכל הדו-שיח הגורלי  <BR>
הזה, אין התייחסות לסכנה העורבת למשה כשיחזור     <BR>
למצרים, הנושא הזה מוסכם.                        </P>
<P ALIGN="right">
משה חוזר אל יתרו חותנו ונפרד ממנו ואז:  "ויאמר  <BR>
ה' אל משה במדין: לך שוב מצרים, כי מתו כל האנשים <BR>
המבקשים את נפשך" )שמות ד', י"ט(. מפסוק זה "מוכח <BR>
שאם היו חיים ]האנשים[ המבקשים את נפשו, לא היה   <BR>
צריך ]משה[ להוציא בני ישראל ממצרים. אף על פי שכל<BR>
ישראל צריכים אליו, אינו צריך להכניס עצמו בסכנה" <BR>
)משך חכמה(.                                     </P>
<P ALIGN="right">
ה-"משך חכמה" רואה בפסוקנו בסיס להלכה המופיעה    <BR>
במשנה מכות )פרק ב', משנה ז'(. משנה זו דנה במקרה <BR>
של הרוצח בשוגג שצריך לגלות לעיר מקלט ולהישאר שמה<BR>
עד מותו של הכהן הגדול. אם יצא הגולה מעיר המקלט, <BR>
מותר יהיה לגואל הדם, קרובו של הנרצח, להרוג אותו.<BR>
     &hellip;הנה לשון המשנה: "הגולה לעיר מקלט אינו יוצא<BR>
ואפילו ישראל צריכים לו ואפילו שר צבא ישראל כיואב<BR>
בן צרויה אינו יוצא משם".                        </P>
<P ALIGN="right">
</P>
<P ALIGN="right">
קיימת סתירה עמוקה בין הייעוד הגדול של משה לבין  <BR>
הדאגה לגורלו האישי. מצד אחד סובלים בני ישראל סבל<BR>
רב, מעונים ונלחצים, ומצד שני משה ממתין שימותו   <BR>
האנשים המבקשים את נפשו לפני שישוב למצרים. סתירה <BR>
זו העסיקה רבות את פרשנינו. שאלה נוספת היא שמשה  <BR>
נמצא בתהליך על-טבעי של גאולת ישראל: האם הוא בכלל<BR>
צריך לחשוש לנפשו? הלא אנו יודעים שה' אמר למשה "כי<BR>
אהיה עמך" )שמות ג' י"ב'(?                       </P>
<P ALIGN="right">
</P>
<P ALIGN="right">
הרמב"ן מפרש שמשה לא התכוון להמתין ללא מעש, אלא  <BR>
החליט לבצע משימה מחתרתית של איסוף מודיעיני כהכנה<BR>
לשליחות הגדולה, בלשונו: "היה סבור ללכת יחידי    <BR>
מתנכר &hellip; כדרך ביקור&hellip;" במקום ללכת אל פרעה ולהוציא <BR>
את בני ישראל ממצרים.                            </P>
<P ALIGN="right">
הרלב"ג אומר שעל משה, כמו על כל אחד מאתנו, לכלכל <BR>
את מעשיו באופן הגיוני במציאות הטבעית, הארצית וזו<BR>
לשונו: "אין ראוי לאדם למסור עצמו בסכנה, אף על פי<BR>
שילך במצוות השם יתעלה. הלא תראה כי השם יתעלה אמר<BR>
למשה בצוותו אותו שישוב למצרים שכבר מתו האנשים   <BR>
המבקשים את נפשו. וזה לאות כי אם לא היו מתים לא  <BR>
היה מסכים משה ללכת שם, כי אין ראוי לאדם שיסמוך על<BR>
הנס".                                           </P>
<P ALIGN="right">
אנו למדים ש-"אין )= אסור( לסמוך על הנס". זאת    <BR>
אומרת שכשאנחנו צריכים לקבל החלטות קשות, אין לקחת<BR>
סיכונים על סמך ש-"ה' יעזור" אלא על בסיס שיקולים <BR>
סבירים, של המציאות הארצית.                      </P>
<P ALIGN="right">
הרלב"ג ממשיך ומזכיר אירוע שקרא לשמואל הנביא:    <BR>
"ויאמר ה' אל שמואל: עד מתי אתה מתאבל אל שאול ואני<BR>
מאסתיו ממלוך על ישראל, מלא קרנך שמן ולך אשלחך אל<BR>
ישי בית הלחמי כי ראיתי בבניו לי מלך. ויאמר שמואל:<BR>
איך אלך ושמע שאול והרגוני? ויאמר ה': עגלת בקר תקח<BR>
בידך ואמרת לזבוח לה' באתי" )שמואל א', ט'ז,      <BR>
א'-ב'(.                                         </P>
<P ALIGN="right">
לאחר ששאול חטא, מחליט ה' להורידו מכס המלכות     <BR>
ומבקש משמואל למשוח את דוד. אולם שמואל מפחד ששאול,<BR>
כשישמע זאת, יהרוג אותו. ה' אומר לו לרמות את שאול<BR>
בתואנה של קרבן. הרלב"ג כותב: "אין ראוי לאדם     <BR>
שיסמוך על הנס, ואף על פי שהוא שלם מאוד והוא דבק <BR>
בשם יתברך, הלא תראה כי שמואל, עם גדול מעלתו ירא <BR>
שיהרגהו שאול, ולקח עצות איך ימלט מזה ולא נסמך על<BR>
הנס אף על פי שהיה הולך במצות השם יתברך כי רצון  <BR>
השם יתברך שישתדל האדם בסבות הראויות בהצלתו, כי  <BR>
המופת )=הנס( לא יעשהו השם יתברך כי אם במקומות   <BR>
ההכרחים". כאן הרלב"ג מדגיש שגם מי שנשלח במצוות ה'<BR>
וקרוב אליו אסור לו לסמוך על הנס.                </P>
<P ALIGN="right">
</P>
<P ALIGN="right">
יש בינינו אנשים שמאמינים שאנו נמצאים בתהליך     <BR>
משיחי ויש בינינו אחרים שחולקים על כך. אולם תהליך<BR>
קבלת ההחלטות צריך להיות משותף וזהה לשני הצדדים. <BR>
גם אלו שמאמינים שיש כעת תהליך משיחי, אסור להם   <BR>
להתבסס על אמונה זו כשהם מחליטים על דרכם המעשית. <BR>
על כולנו להחליט אך ורק על סמך שיקולים סבירים, של<BR>
המציאות הטבעית, בלי לסמוך על הנס.               </P>


<P ALIGN="right"><FONT SIZE="-1">
תנ"ץ )לשעבר( יעקב בינג הוא יועץ כלכלי ניהולי    </FONT></P>

<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
התשובה לחידה מהגליון הקודם                      </h3>
<P ALIGN="right">
 לא משנה מי אמר מה. רבי עקיבא, חב"ד, הרב קוק,   <BR>
ולהבדיל, נתן העזתי, חשבו כולם שהגאולה וודאית וכי<BR>
הפעם קיימים סימנים חד משמעיים לכך. אבל הם טעו. מי<BR>
לנו גדול מרבי עקיבא, שלפי הרמב"ם )6( הוא וכל חכמי<BR>
דורו ]![ טעו לגבי בר כוכבא, ורק כשנהרג נתבררה   <BR>
טעותם, טעות שעלתה מחיר יקר מאוד. לכן עלינו להיות<BR>
ספקניים ביותר לגבי נבואות "ודאיות" על הגאולה    <BR>
העומדת אחר כותלנו, ולכל מי שמשמיע אותן באוזננו, <BR>
נזכיר לו שגדולים וטובים ממנו חשבו כך בעבר, אבל  <BR>
טעו. ואילו היה מדובר בטעות עיונית, מילא, אבל זו <BR>
טעות שההשלכות שלה לעתים הרות אסון.              </P>


<P ALIGN="right"><HR WIDTH="95%" ALIGN=CENTER>

</P>
<h4 ALIGN="right">
משה, גם בעת בריחתו, אינו מפסיק ללחום למען הצדק. </h4>

<P ALIGN="right">
'ויברח משה מפני פרעה וישב בארץ מדין  וישב  על   <BR>
הבאר.  ויבאו  הרועים ויגרשום, ויקם משה  ויושיען <BR>
וישק  את  צאנם'.  בא  משה  וישב על הבאר  'ויבאו <BR>
הרועים,  ויגרשום  ויקם  משה ויושיען וישק  את    <BR>
צאנם'.  בא  משה  וישב  עליהם בדין, אמר להם:     <BR>
מנהגו של עולם אנשים ממלאין ונשים משקות, כאן  נשים<BR>
 דולות  ואנשין  משקין, עוות הדין יש כאן.        <br>

               <FONT SIZE="-1"> (אבות דרבי נתן פרק עשרים משנה א)</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

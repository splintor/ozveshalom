<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת אמור</FONT><BR>
<FONT SIZE="3" COLOR="navy">גליון מס' 134 תש"ס</FONT><BR>

 </p>


<P ALIGN="RIGHT">
<B>ואיש כי יתן מום בעמיתו, כאשר עשה כן יעשה לו שבר<BR>
 תחת  שבר, עין תחת עין, שן תחת שן, כאשר יתן מום<BR>
באדם, כן ינתן בו.                              </B><BR>

)ויקרא  כד, יט-כ(                              </P>

<h4 ALIGN="RIGHT">
"עין תחת עין, שן תחת שן... כאשר יתן מום כן ינתן  <BR>
בו"?                                           </h4>
<P ALIGN="RIGHT">
ומנין   שזה   שנאמר   באיברים  'עין  תחת  עין  <BR>
וכו'' תשלומין  הוא?  שנאמר  )משפטים  כ"א,  כ"ה(<BR>
'חבורה תחת  חבורה'  ובפירוש  נאמר 'וכי יכה איש <BR>
את רעהו באבן  או  באגרוף  וגו' רק שבתו יתן ורפא<BR>
ירפא' הא למדת  שתחת  שנאמר  בחבורה תשלומין והוא<BR>
הדין לתחת הנאמר בעין ובשאר איברים. )משנה תורה  <BR>
לרמב"ם, הלכות חובל  ומזיק  א , ה(              </P>
<P ALIGN="RIGHT">
ויש  לשאול היאך נקיים הכתוב 'כאשר עשה כן יעשה  <BR>
לו'  אם  לא  בעשיית  חבורה ממש, שהרי הוא חבורה <BR>
עשה  ואם  זה  שעשה חבורה הוא חייב לשלם דמים,   <BR>
היאך יתקיים 'כאשר עשה כן יעשה לו'?             </P>
<P ALIGN="RIGHT">
ויש  לומר  כי  פירוש  'כאשר עשה כן יעשה לו'    <BR>
כאשר הרע   כן  ירעו  לו,    והראיה  מדברי  שמשון<BR>
 שאמר )שופטים  טו( 'כאשר עשו לי כן עשיתי להם'  <BR>
והלא הם גזלו  את אשתו והוא שרף את תבואתם והרי  <BR>
מעשה שלהם  לא  היה  כמעשה  שלו, אלא ודאי כיון  <BR>
שהרעו זה  לזה,  כאלו  השתלמו  הגמול.   וכן     <BR>
מצינו  בדברי הנביא שמתנבא על עשו )עובדיה( 'כאשר<BR>
עשית יעשה לך  גמולך  ישוב  בראשך,   כי  כאשר   <BR>
שתיתם על הר קדשי',   והא  למדת  מן  הדעת  ומן  <BR>
הכתוב  ומדברי חכמים  שאין  פירוש  עין תחת עין  <BR>
ממש, אלא דמים, כן כתב רבינו חננאל ז"ל.  )רבינו <BR>
בחיי שמות כא , כד(                             </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
חמישים חסר אחד                                 </h2>
<h3 ALIGN="RIGHT">
אריאל רטהאוז                                   </h3>

<P ALIGN="RIGHT">
אנו נמצאים בעיצומה של ספירת העומר, ומדי ערב אנו<BR>
קוראים לפני הספירה את הפסוקים המזכירים את מצוות<BR>
מניין הימים, מתוך פרשת "אמור": "וספרתם לכם ממחרת<BR>
השבת, מיום הביאכם את עומר התנופה, שבע שבתות    <BR>
תמימות תהיינה, עד ממחרת השבת השביעית תספרו חמשים<BR>
יום" )ויקרא כג, טו-טז(.                        </P>
<P ALIGN="RIGHT">
פסוקים אלה, שבהם אנו מבטאים את כוונתנו לקיים את<BR>
מצוות הספירה, טומנים בחובם קושיה חריפה על עצם  <BR>
הדרך שבה אנו מקיימים מצווה זו בפועל. מחד גיסא, <BR>
נראה שהתורה מצווה אותנו לספור ארבעים ותשעה ימים<BR>
)"שבע שבתות תמימות"(, אולם מאידך גיסא כתוב     <BR>
בפירוש שעלינו לספור "חמישים יום". מדוע, אם כן, <BR>
אנו נוהגים כפי המשתמע מפסוק טו, ולא כמפורש בפסוק<BR>
טז?                                            </P>
<P ALIGN="RIGHT">
      רש"י על פסוק טז מבאר שאת המקרא הזה יש    <BR>
להבין, לפי פשוטו, כ"מקרא מסורס" )כלומר, מקרא   <BR>
שסדר המלים התהפך בו(, ולכן עלינו לקרוא אותו    <BR>
כאילו כתוב בו: "עד ממחרת השבת השביעית, שהוא יום<BR>
חמישים, תספרו" )וכמובן, לפי פירושו "עד אינו    <BR>
בכלל" (. ואולם, גם לאחר הבהרות אלה נדמה שעדיין <BR>
יש מקום לשאול: האם די ב"מקרא מסורס" לבטל את    <BR>
הכתוב במפורש בתורה? הרי כתוב " תספרו חמישים    <BR>
יום", וכיצד קבעו חז"ל שהספירה תסתכם בארבעים    <BR>
ותשעה ימים בלבד?                               </P>
<P ALIGN="RIGHT">
      הרמב"ן, בעקבות מאמרים ב"תורת כוהנים",    <BR>
מביא בפירושו הסבר העונה במידה רבה לתהיות הללו: </P>
<P ALIGN="RIGHT">
     "והנה," כותב הרמב"ן על פסוק טו, " מספר    <BR>
הימים, מיום התנופה עד יום מקרא קודש, כמספר השנים<BR>
משנות השמיטה עד היובל, והטעם בהם אחד; על כן    <BR>
'תספרו חמישים יום': שיספור שבע שבתות, תשע      <BR>
וארבעים יום, ויקדש יום החמישים הנ?ספר בידו     <BR>
]כלומר: הנמנה לחוד - א.ר.[, כמו שאמר ביובל ".  <BR>
כלומר: מאחר שהמקראות אינם חד-משמעיים ואפשר לפרשם<BR>
לכאן ולכאן, יש ללמוד כיצד עלינו לנהוג בספירת   <BR>
העומר מהלכה דומה אשר אינה משתמעת לשתי פנים,    <BR>
והלכה זו היא מצוות היובל. גם ביובל כתוב: "וספרת<BR>
לך שבע שבתות שנים...תשע וארבעים שנה" )ויקרא כה,  <BR>
ח(, וכתוב לאחר פסוק זה: "וקדשתם את שנת החמשים  <BR>
שנה" )שם, פסוק י(; אבל ביובל אין מקום לספק, כי <BR>
על פי המקראות ברור שיש לספור ארבעים ותשע שנים  <BR>
ואילו שנת החמישים, שנת הקודש, אינה מן המניין.  <BR>
לפי דוגמה זו, אם כן, יש להכריע גם בספירת העומר <BR>
ולקבוע שעלינו לספור ארבעים ותשעה ימים, ואילו   <BR>
היום החמישים, "מקרא קודש", אינו מן המניין.     </P>
<P ALIGN="RIGHT">
      אם נמשיך עכשיו בקו-מחשבה זה, ולא נסתפק   <BR>
בהשוואה פורמאלית בלבד למצוות היובל, נוכל להיווכח<BR>
בקלות שבדרך שהצביע עליה הרמב"ן ניתן להסביר יפה <BR>
גם את עצם מהותה של מצוות הספירה.               </P>
<P ALIGN="RIGHT">
      שכן, מה מאחד את היובל ואת ספירת העומר,   <BR>
מבחינה ערכית? כנראה, המשמעות הרגשית המשותפת של <BR>
מניין השנים או הימים, ובעיקר דמיון היעדים      <BR>
הרוחניים שלקראת מימושם אנו עורכים את הספירה.   <BR>
כאשר נהגה מצוות היובל, מנינו ארבעים ותשע שנים  <BR>
בציפייה "לקרוא דרור בארץ", לחגוג חג גדול ובו   <BR>
העבד הנרצע, אשר בחר בעבדות, י?צא לחופשי, והאנשים<BR>
שנאלצו למכור את אדמתם ישובו "איש אל אחוזתו"; וכן<BR>
בספירת העומר אנו מונים, גם בזמן הזה, את הימים  <BR>
המפרידים בינינו לבין השגת החירות השלמה. שכן חג <BR>
הפסח, בו אנו מתחילים את הספירה, הוא חג החירות  <BR>
הפיזית, חג הגאולה משעבוד מצרים, ואילו חג       <BR>
השבועות, חג קבלת התורה, הוא חג החירות והגאולה  <BR>
הרוחנית: "אין לך בן -חורין אלא מי שעוסק בתורה".<BR>
ואנו מונים את הימים בציפייה ליום שבו נשוב      <BR>
לאחוזתנו האמיתית, ליום שבו נקבל את התורה ונעדיף<BR>
להיגאל בה ודרכה מלהיות עבדים נרצעים לצרכינו    <BR>
החומריים.                                      </P>
<P ALIGN="RIGHT">
     הסבר אחר לשאלת מניין הימים בעומר הציע     <BR>
הרא"ש בסוף מסכת פסחים )סי' מ(. כך הוא כותב,    <BR>
ליישוב הקושיה שהועלתה בתחילת דיון זה:          </P>
<P ALIGN="RIGHT">
    "דרך המקרא, כשמגיע המנין לסכום עשירית ]=   <BR>
עשירייה[ פחות אחת, מונה אותו בחשבון עשירית ואינו<BR>
משגיח על חסרון האחד. כיוצא בו : 'כל הנפש לבית  <BR>
יעקב הבאה מצרימה שבעים' )בראשית מו, כז(, וכן   <BR>
'ארבעים יכנו' )דברים כה, ג(".                  </P>
<P ALIGN="RIGHT">
    לשון אחר: המספר חמישים, הנקוב בספירת העומר,<BR>
ערכו האמיתי הוא ארבעים ותשע, כי התורה נוהגת    <BR>
"לעגל" מספרים כאלה ולהעמיד אותם על "עשיריות". כך<BR>
כתבה התורה בפרשת "ויגש", בקשר ליורדי מצרים -   <BR>
אותן "שבעים נפש" שאינן אלא שישים ותשע כשאתה בא <BR>
למנות אותן אחת לאחת )השווה בבלי, מסכת בבא בתרא,<BR>
קכג, א-ב(; וכך כתבה התורה גם בעניין המלקות: הרי<BR>
נאמר בפסוק "ארבעים יכנו לא יוסיף" - ואילו חז"ל <BR>
למדו מכאן שהמכות אינן אלא "ארבעים חסר אחת".    </P>
<P ALIGN="RIGHT">
     גם במקרה זה קשה להסתפק בהיבט הפורמאלי של  <BR>
הלימוד, וקל להישען עליו, לעומת זאת, כנקודת-מוצא<BR>
לדיון נוסף בעניין מהות מצוות הספירה.           </P>
<P ALIGN="RIGHT">
     הרי הדוגמאות שהביא הרא"ש מעידות על מגמה   <BR>
שניתן לגלות בלשון התורה, מגמה שעיקרה הבלטת הפער<BR>
הקיים בין לשון זו לבין יכולת ההקשבה שלנו, בין מה<BR>
שנאמר לנו מגבוה לבין מה שאנו קולטים ומבינים    <BR>
בפועל. יש אשר התורה מנסחת את דבריה - ולא חשוב אם<BR>
מדובר במצוות עשה, או בדיני עונשין, או בתוכן    <BR>
ההיסטורי-עובדתי של המקראות - בדרך שמטרתה להבליט<BR>
את המרחק בין האלוהי לאנושי: מה שאנו מבינים או  <BR>
מקיימים בפועל הוא לעולם  פחות ממה שכתוב. לכן, אם<BR>
אמנם התורה והמצוות הן בגדר "סולם מוצב ארצה וראשו<BR>
מגיע השמימה", הרי שאנו נשארים תמיד בשלב שלפני  <BR>
האחרון של הסולם הזה. זאת, כמובן, בניגוד גמור   <BR>
לתפיסות אליליות ומאגיות למיניהן, הגורסות שתיתכן<BR>
חפיפה מושלמת של האלוהי והאנושי, ושהעיסוק בקדושה<BR>
מקנה לאדם את חכמת האל הנסתרת, עד שיהיה ביכולתו <BR>
לקבוע בבירור מהו רצון ה' ומה עליו לעשות כדי    <BR>
לקיימו.                                        </P>
<P ALIGN="RIGHT">
      לפי קו-מחשבה זה, לא יהיה אולי מופרך לקשור<BR>
את עניין ספירת העומר אל מדרש נודע המופיע בתלמוד<BR>
הבבלי, מדרש העוסק בגבולות יכולת ההכרה של האדם: </P>
<P ALIGN="RIGHT">
     "חמישים שערי בינה נבראו בעולם וכולן ניתנו <BR>
למשה, חסר אחד, שנאמר 'ותחסרהו מעט מאלהים'      <BR>
)תהילים ח,ו(" )מסכת ראש השנה כא, ע"ב(.         </P>
<P ALIGN="RIGHT">
     מאחר ומספר "שערי הבינה", במדרש זה, זהה    <BR>
למספר הימים של ספירת העומר )לפי מה שכתוב בתורה <BR>
ולפי מה שאנו סופרים בפועל(, יתכן בהחלט שמדובר בו<BR>
בעצם באותו עניין. אפילו משה רבנו, מזהיר אותנו  <BR>
המדרש, לא הגיע אל "השער החמישים", אלא הסתפק    <BR>
בארבעים ותשעה שערי בינה; ולכן גם אנו מונים,    <BR>
בספירה שלנו, עד היום הארבעים ותשעה, למרות שבתורה<BR>
כתוב "תספרו חמישים יום".                       </P>
<P ALIGN="RIGHT">
     לפי זה, הסתירה בין פסוקי העומר מביעה את   <BR>
עצם הסתירה הקיימת בכל חוויה דתית, את המתח      <BR>
הבלתי-פתיר בין מוגבלותנו כבני-אנוש לשלמותו של  <BR>
הקדוש ברוך הוא.                                </P>
<P ALIGN="RIGHT">
         <FONT SIZE="-1">ד"ר אריאל רטהאוז הוא חוקר ספרות ומתרגם</FONT></P>


<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קוראים מגיבים                                  </h3>

<P ALIGN="RIGHT">
נדהמתי כשפנחס לייזר , עורך שבת שלום, במאמרו על <BR>
לשון הרע )גיליון מצורע - שבת הגדול(,  ייחס לרב <BR>
עובדיה יוסף )בלי לנקוב בשמו(   "שימוש בלתי הוגן<BR>
בכוח הדיבור שניתן לרבנים ... והסתה פוליטית נגד   <BR>
עובדי ציבור".                                  </P>
<P ALIGN="RIGHT">
כדי להבין את האירוע שהעורך רמז עליו, יש לקחת   <BR>
בחשבון ארבעה גורמים:                           </P>
<P ALIGN="RIGHT">
)א( תיקון העוול - הרב עובדיה יוסף  עולה על     <BR>
בריקדות בנושא שהזנחנו במשך יובל שנים, והוא חינוך<BR>
ותורה  לילדי עדות המזרח. הזנחה רבת-שנים זו     <BR>
הצדיקה מזמן צעקה עד לב השמיים.  רק  מנהיג בעל  <BR>
עוז ומסירות נפש היה מצליח להפסיק את ההתדרדרות של<BR>
מגזר מרכזי של עמנו. האירוע התייחס לנושא קריטי  <BR>
זה.                                            </P>
<P ALIGN="RIGHT">
)ב( רטוריקה - מי שמכיר את העיתונות  החרדית -   <BR>
פשקווילים בבני ברק, דרשות עממיות, ואפילו מודעות<BR>
אבל - מבין שצורת ההתבטאות במגזר זה היא לעתים   <BR>
צורמת לאוזניים שאינן מורגלות ברטוריקה מסוג זה. <BR>
לכן, דרוש מעין  "תרגום" כדי להבין את משמעות    <BR>
הדברים בהקשרם.                                 </P>
<P ALIGN="RIGHT">
)ג( עיתוי -  מי שנתפס כעומד מנגד,  יתואר       <BR>
במונחים  המתאימים לפרשת השבוע או לחג המתקרב -  <BR>
בין אם זה זמרי בפרשת פנחס, מתייוונים בחנוכה, או<BR>
המן בפורים. אין לצפות שייקחו דימויים משייקספיר.</P>
<P ALIGN="RIGHT">
)ד( הקהל - מקובל שמנהיג כותב בשפה              <BR>
אנליטית/ספרותית לקהל קוראיו )הרב יוסף קיבל פרס <BR>
ישראל עבור ספריו!( אבל דורש  בלשון עממית לקהל  <BR>
שומעיו.                                        </P>
<P ALIGN="RIGHT">
        אולי אפשר לגלות מעט סובלנות גם  כלפי   <BR>
אנשים שהם בני ברית, אבל  שונים מאתנו, לצד      <BR>
הסובלנות שאנו מרבים לגלות כלפי כאלה  שאינם בני <BR>
ברית  .                                        </P>

<P ALIGN="RIGHT">
שירה ליבוביץ שמידט                             <BR>

נתניה                                          </P>
<BR>

<P ALIGN="RIGHT">
לעורך "שבת שלום",                              </P>
<P ALIGN="RIGHT">
מוטב היה לו המשכת "לא לנקוט עמדה בסוגיות       <BR>
ציבוריות אקטואליות השנויות במחלוקת", במקום לבקר<BR>
- ביקורת בלתי מרוסנת - גדולי תורה. על-פי       <BR>
הערכותיך הרגשיות והטעונות, הנכתבות מעמדה       <BR>
חד-צדדית, כאילו היו עובדות מבוססות. הרי גם     <BR>
האורתודוכסיה ההומניסטית אינה פטורה מכבוד התורה <BR>
וחכמיה. שמא דרושה לכם יותר צניעות ופחות יוהרה. <BR>
אולי ראוי שהעורך הנכבד יעלה על דעתו את האפשרות <BR>
שגם הרב - והרי רמזת לגאון בתורה בקני מידה      <BR>
היסטוריים שהקים עולם של תורה, שרבים השיב מעוון <BR>
)ומהידרדרות ( ושחזיר המונים לאביהם שבשמים -    <BR>
שאותו רב, יודע גם הוא את הגדרים של הלבנת פנים  <BR>
וכו'. ואם אמר מה שאמר, שמא יש דברים בגו. האם קשה<BR>
להבין שביטוי כמו "עמלק" אינו מכוון "ליטרלי"    <BR>
)שהרי כולנו ידועים שאין עם עמלק בימינו(, אלא   <BR>
מביע התנגדות אידיאולוגית בלבד? שמא תבינו כי    <BR>
במקום שיש הריסת הקודש, אין חולקים כבוד לשר     <BR>
)שאגב, הנו פוליטיקאי ולא "עובד ציבור"( וראוי לכל<BR>
מי שהתורה באמת יקרה וחשובה לו למחות בקול. ואם  <BR>
הדברים שגרמו לקול הצעקה של הרב שליט"א מתוך כאב <BR>
עמוק, אינם נהירים לך, ראוי כי תזמין כתבה לעתונך<BR>
מחבריך המצויים במה שנעשה בתחום פעולתו של אותו  <BR>
שר.                                            </P>

<P ALIGN="RIGHT">
צבי גרונר                                      <BR>

ירושלים                                        </P>

<h3 ALIGN="RIGHT">
פנחס לייזר, עורך "שבת שלום" מעיר:              </h3>

<P ALIGN="RIGHT">
א. הדברים שנכתבו לא נועדו לפגוע באיש, ובוודאי  <BR>
לא בגדול בתורה אותו אנו מעריכים, מכבדים ומוקירים<BR>
על גדולתו בתורה, על אומץ לבו בפסיקה, על עמדותיו<BR>
בנושא השלום ועל תרומתו הרבה להרמת קרנה של יהדות<BR>
המזרח .                                        </P>
<P ALIGN="RIGHT">
ב. דווקא גדולתו בתורה והשפעתו העצומה כמנהיג    <BR>
רוחני מחייבת, לדעתנו, זהירות רבה והתחשבות בהקשר<BR>
הציבורי ובעיתוי בו נאמרים דברים מסוימים ובעניין<BR>
זה, יש להבדיל בין שפה קשה לבין ביטויים שעלולים <BR>
להיות מסוכנים.                                 </P>
<P ALIGN="RIGHT">
ג. הכאב העמוק והדאגה האמיתית לילדי ישראל מצדיק <BR>
מאבק עיקש ללא פשרות, אך גם במאבק לגיטימי קיימים,<BR>
לדעתי, גבולות שאין לעבור אותם, ובעניין זה, אין <BR>
הבדל בין אזרח פשוט , בעל תפקיד ציבורי ומנהיג   <BR>
רוחני.                                         </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayelech</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת וילך </FONT><BR>
<FONT SIZE=+4 color="Navy">שבת שובה</FONT><BR>
<FONT SIZE="3" COLOR="navy">גליון מס' 49 תשנ"ט</FONT>

 </p>

<DIV ALIGN=right>
אמר  רבי  לוי:  גדולה תשובה שמגעת עד כסא  הכבוד,<BR>
שנאמר "שובה ישראל עד ה' אלהיך" )בבלי יומא דף פו,<BR>
ע"א(<BR>


<HR>
<H3>גבולות  יכולתו של משה: היבטים שונים</H3>


"לא אוכל עוד לצאת ולבוא":  יכול שתשש כחו ? תלמוד<BR>
לומר "לא כהתה עינו ולא נס לחה" אלא מהו "לא<BR>
אוכל"? איני רשאי שניטלה ממני הרשות וניתנה<BR>
ליהושע.<BR>
"וה'  אמר אלי":  זהו פירוש לא אוכל עוד לצאת<BR>
ולבוא, לפי שה' אמר אלי.<BR>
דבר אחר: לצאת ולבוא בדברי תורה, מלמד שנסתתמו ממנו<BR>
מסורות ומעיינות החכמה .<BR>
<FONT SIZE="-1">(רש"י דברים לא,  ב)</FONT><BR>
לצאת ולבוא: במלחמה, והטעם כי אילו לא הייתי מת<BR>
עתה, אין בי יכולת להלחם ואין לכם צורך למי שיעזור<BR>
אתכם,  כי  השם  ישמיד  הגוים  גם  יהושע. והעד מה<BR>
שראיתם בעיניכם במלחמת סיחון ועוג<BR>
)אבן עזרא דברים לא ,<BR>

<hR>

<H1>"ובחרת בחיים"</H1>
<H2>דוד רוזן</H2>

"שובה ישראל עד ה' אלוקיך, כי כשלת בעוונך" )הושע<BR>
י"ד, פסוק ב'(<BR>
<BR>
אפשר לראות בדברים אלו של הנביא ביטוי של סלחנות<BR>
מדהימה מצד הקב"ה לחטאי בני ישראל. סך הכל הם רק<BR>
נכשלו, מעשיהם הרעים לא היו במזיד. הרעיון הזה<BR>
מוצא ביטוי עוד יותר מכוון ועז בתפילת ליל כל<BR>
נדרי, כאשר אנו אומרים פסוק מספר במדבר )ט"ו, פסוק<BR>
כ"ו( "ונסלח לכל עדת בני ישראל ולגר הגר בתוכם, כי<BR>
לכל העם בשגגה". הלא פסוק זה, לא רק שהוא מחוץ<BR>
להקשר המקורי ומשמעותו שונתה במתכוון, אלא<BR>
שהמשמעות בהקשר החדש הזה בתפילת ליל יום הכיפורים<BR>
נראית מפליאה ביותר. אנו אומרים בעצם שכולנו, כל<BR>
עדת בני ישראל, מבקשים רחמים ומחילה מהקב"ה בטענה<BR>
שכל מה שכולנו עשינו בשנה שעברה, שלא היה בסדר,<BR>
היה בשגגה!<BR>
<BR>
הנחה זו כנראה מתבססת על הגישה מלאת האופטימיות של<BR>
היהדות לגבי נפש האדם.<BR>
<BR>
לפי גישה זו, האדם הוא טוב ביסודו, ולכן עמוק בתוכו<BR>
כל אדם בעצם רוצה את הטוב, אלא ש"יצר לב האדם רע<BR>
מנעוריו" )בראשית ח', כ"א( ומוקדם מאוד בנעוריו,<BR>
לומד האדם לעשות קיצורי דרך כביכול שסופם גורם לו<BR>
להתרחק מהטוב ולפעמים לא מצליח לחזור לגלות אותו<BR>
שנית. )ראה ספרי על דברים י"א, פסוק כ"ו(.<BR>
<BR>
הנחה זו מאפשרת לנו להבין  לעומק את הצו המסיים את<BR>
פרשת נצבים. צו זה אמור להיות עצם שאיפת עשרת ימי<BR>
התשובה האלה "ובחרת בחיים, למען תחיה אתה וזרעך,<BR>
לאהבה את ה' אלקיך לשמוע בקולו ולדבקה בו" )דברים<BR>
ל' פסוקים י"ט וכ'(.<BR>
<BR>
השאלות ידועות. למה שלא נרצה לבחור בחיים? למה<BR>
שנבחר ברע ומוות?  ומה המשמעות לבחור בחיים כדי<BR>
לחיות? בהנחה הנ"ל, טמונה התשובה לשאלות אלה.<BR>
אנחנו חיים את חיינו ברבדים שונים, ולא רק שאין<BR>
אנו תמיד מצליחים להכריע הכרעה ערכית בצורה<BR>
הנכונה, אלא לא תמיד אנחנו מודעים למשמעות של<BR>
בחירות בחיינו )וראה ספורנו במקום( ומתוך חוסר<BR>
יכולת להבחין בהתאם, בוחרים ללכת בדרכי המוות והרע<BR>
המגבילים ומקטינים את מהותנו, במקום ללכת בדרכי<BR>
החיים והטוב המפתחים את נשמתנו, לעתיד שכולו טוב<BR>
וארוך. ונראה לי שכוונה זו טמונה בדברי ר' יעקב<BR>
)בבלי קידושין ל"ט, ע"א, וחולין קמ"ב, ע"א(<BR>
המסבירים שהבטחת אריכות ימים בתורה מתייחסת לעולם<BR>
הבא. לא מדובר בכמות החיים, אומר רבי יעקב, אלא<BR>
באיכות החיים, באיכות הרוחנית של החיים, המרכיבה<BR>
את האלמנט הנצחי בתוכנו. הלא יש קונה את עולמו<BR>
בשעה אחת )בבלי ע"ז ,ע"ב'( ויש אחר, שאפילו מאה<BR>
ועשרים שנות קיומו עלי אדמות, לא תרמו לחברה ולא<BR>
פיתחו את נשמתו. וכן אמרו חז"ל: "צדיקים אפילו<BR>
במיתתן קרויין חיים, ורשעים אפילו בחייהם קרויין<BR>
מתים".)מדרש תנחומא, וזאת הברכה, ז' וכן בבלי,<BR>
ברכות י"ח(.<BR>
<BR>
אם כן, התורה מצווה עלינו לבחור בחיים כדי לחיות<BR>
במובן הנשגב יותר, מעל ומעבר לרווח המיידי, ולהגיע<BR>
לבחירה איכותית שיש לה ערך נצחי. ולפי זה, מובנת<BR>
המשמעות העמוקה יותר של דברי חז"ל לגבי ימים אלה,<BR>
לגביהם נאמר שנפתחים בהם לפני הקב"ה "ספרי חיים<BR>
וספרי מתים" )בבלי ר"ה לב, ע"א( ולא נאמר ספרי<BR>
העתידים לחיות או למות, כי יש אנשים המתפקדים היטב<BR>
מבחינה גופנית, אך אינם חיים מבחינה רוחנית, במלוא<BR>
מובן המלה - אלא מתים אפילו בחייהם.<BR>
<BR>
וכך גם אפשר להבין את דברי חז"ל )מדרש תנחומה, וזאת<BR>
הברכה, ז'( ש"הרואה חמה זורחת ואינו מברך יוצר<BR>
אור, או רואה שמש שוקעת ואינו מברך מעריב ערבים,<BR>
נחשב כמת", כי מי שחי בעולמנו ואיננו מודע לפלאי<BR>
הבריאה ויופייה, איננו ער לנוכחות הבורא בעולמנו<BR>
ובתוכנו, ואם כן איננו חי במובן הנשגב יותר של<BR>
המילה. אם כן, מה שאנחנו אמורים לבקש ולשאוף אליו<BR>
בימים אלה איננו כמות החיים אלא איכות החיים, חיים<BR>
של מודעות, חיים טובים שהם המהות של הנצח.<BR>
<BR>
גישה זו משפיעה כמובן בהתאם על דרך התייחסותנו<BR>
לעולמנו החומרי. דוגמא נפלאה לגישתם של חז"ל בנדון<BR>
נמצא בפרקי אבות שזה עתה סיימנו לומר בשבתות הקיץ<BR>
בשעת מנחה, בדברים המפורסמים של בן זומא:<BR>
<BR>
"איזהו חכם? הלומד מכל אדם<BR>
איזהו גיבור? הכובש את יצרו<BR>
איזהו עשיר? השמח בחלקו<BR>
איזהו מכובד? המכבד את הבריות"<BR>
)אבות ד', א'(<BR>
<BR>
אילולא היינו מכירים אמרה ידועה זו, בדרך כלל לא<BR>
היינו משיבים כמו בן זומא. היינו מגדירים אדם חכם<BR>
כמישהו שרכש השכלה רבה, גיבור - כמישהו שפיתח את<BR>
גופו או שברשותו נשק רב, עשיר - כמי שצבר הון,<BR>
ומכובד - כמי שקיבל עיטורים ותארים וכו'. ההבדל<BR>
הגדול בין התפיסה הרווחת בחברתנו  לבין זאת של בן<BR>
זומא הוא, שאנחנו, לבושתנו, מעריכים בני אדם לפי<BR>
מה שיש להם או מה שהם צברו, ואילו בן זומא מדבר על<BR>
מה שהם בעצמם, בתוכם, בפנימיותם, בנשמותיהם.<BR>
<BR>
פה טמון ההבדל הגדול בין מושג איכות החיים,<BR>
במשמעותו הרווחת בחברה, ואיכות החיים שהיהדות<BR>
מתכוונת אליה. אמנם, התורה אינה מבטלת את ערכם של<BR>
הדברים החומריים, אדרבה, היא מכירה בחשיבות הניתנת<BR>
להם על-ידי החברה האנושית, אך השגתם איננה מטרה<BR>
בפני עצמה אלא אמצעי, והערך שלהם נקבע לפי השימוש<BR>
שהאדם עושה בהם. והדרך שאנו משתמשים בהם משקפת את<BR>
פנימיותנו ושאיפותינו.<BR>
<BR>
ויותר מכך מסבירים רבותינו, שעבודה זרה היא בעצם<BR>
הפיכת האמצעי למטרה המקדשת כל דבר המשרת אותה.<BR>
כאשר דברים חומריים נעשים מטרות בפני עצמן, הם<BR>
הופכים להיות אליליים ומשחיתים, ואז הם מרחיקים<BR>
אותנו מהיכרות אמיתית של נוכחות הבורא בעולמנו<BR>
בתוכנו, ובתוך זולתנו. ר' מאיר שמחה מדווינסק, בעל<BR>
פירוש "משך חכמה",  מסביר שסכנה זו קיימת גם לגבי<BR>
אמצעים שיש להם ערך של קדושה, כמו מסגרת לאומית,<BR>
גיאוגרפית ופולחנית, ואלו דבריו המתייחסים לשבירת<BR>
הלוחות הראשונות על-ידי משה:<BR>
"התורה והאמונה הן עיקר האמונה הישראלית וכל<BR>
הקדושות  ארץ ישראל, ירושלים והמקדש  אינן אלא<BR>
פרטי וסניפי התורה ונתקדשו בקדושת התורה. לכן, אין<BR>
חילוק בכל ענייני התורה בין במקום ובין בזמן, והיא<BR>
שווה בארץ ישראל ובחוץ לארץ."<BR>
)משך חכמה על שמות ל"ב פסוק י"ט(.<BR>
<BR>
כאשר אמצעים קדושים אלה הופכים להיות מטרות בפני<BR>
עצמן, הם פוגעים באיכות הרוחנית של החיים, ומביאים<BR>
בני אדם להיכשל ולהתרחק מאמונה טהורה והתנהגות<BR>
מוסרית בהתאם. לנכשלים בדברים אלה, קורא ה' לשוב<BR>
ולבחור בדרך החיים הנשגבים והטהורים באמת "למען<BR>
תחיה אתה וזרעך...כי הוא חייך ואורך ימיך על האדמה<BR>
אשר נשבע ה' לאבותיך לאברהם ליצחק וליעקב לתת<BR>
להם." )דברים ל' פסוק כ'(.<BR>
<BR>
<FONT SIZE="-1">
הרב דוד רוזן, לשעבר הרב הראשי של אירלנד, הוא<BR>
.(ADL) מנכ"ל המשרד הישראלי של הליגה נגד השמצה</FONT><BR>

<hR>

<BR>
ויתן  כל  אדם אל לבו בערב יום הכפורים, לפייס לכל<BR>
מי  שפשע  כנגדו,  דעבירות  שבין  אדם  למקום  יום<BR>
הכיפורים מכפר, ושבין אדם לחבירו אין יום הכפורים<BR>
מכפר  עד  שיפייסנו, ואפילו לא הקניטו אלא בדברים,<BR>
שצריך   לפייסו   וצריך  לילך  לו  ואם  אינו<BR>
מתפייס בראשונה,  יחזור  וילך  לו  פעם שניה<BR>
ושלישית, ובכל פעם יקח ג' שיפייסנו,  שימחול  לו,<BR>
ואם  אינו מתפייס בג' פעמים, אינו צריך   לפייסו<BR>
עוד   - והני מילי )כך אמורים הדברים(  לחבירו,<BR>
אבל  לרבו  צריך להרבות   עליו  רעים  עד  שיתפייס<BR>
-  ואם  מת,  מביא עשרה  בני  אדם  ומעמידם  על<BR>
קברו ואומר חטאתי לאלהי  ישראל  ולפלוני זה שפשעתי<BR>
לו, ועושין כן כדי שיהא  לב  כל  ישראל  שלם  כל<BR>
אחד עם חבירו ולא יהיה  מקום  לשטן  לקטרג  עליהם.<BR>
<FONT SIZE="-1">(טור אורח חיים, סימן תרו)</FONT><BR>

<hR>

<H3>קוראים מגיבים</H3>

בתגובה למאמרכם בגליון פ' "עקב",<BR>
מעבר לאי ההסכמה כללית עם כל הניתוח של כותב המאמר,<BR>
אבינעם כהן,<BR>
1. הנ"ל  פשוט טעה בהבנת התוספתא בסנהדרין, התוספתא<BR>
מראה על יחס הפוך לחלוטין, הכוונה שם, שהורגים את<BR>
העומד לעבור עבירה, היינו שמצילים את נפשו מעוון<BR>
ע"י הריגתו, וכל מלה נוספת מיותרת.<BR>
2. איך יסתדר הנ"ל עם כל הל' גר ותושב ברמב"ם,<BR>
שפשוט שם שאין זכויות שוות ליהודים ולגרים.<BR>
<BR>
ליאור, ת"א. )השם המלא שמור במערכת(<BR>

<H4>:אבינעם כהן, כותב המאמר, מגיב</H4>
ראשית, ברצוני להודות לך על כי קראת את דברי בעיון.<BR>
תגובתך מאפשרת להבהיר את עמדתי:<BR>
א. הערתך לגבי התוספתא נכונה היא, וכך משתמע אף<BR>
מפשט המשנה והדיון בגמרא )סוף פרק ח' בסנהדרין(.<BR>
אמנם, הסתמכתי  על מקורות המפרשים את  מערכת<BR>
היחסים באמרה זו הפוך )ראה אלבק שם ופירושו של<BR>
חיים כהן למשניות אלו(, אך נראה בעיני כי אכן אין<BR>
זה הפירוש הרגיל. עם זאת, איני רואה כי אי-שימוש<BR>
בדוגמא זו ממוטט את טענתי המרכזית.<BR>
ב. איני מעוניין להראות כי ישנו שוויון זכויות, מן<BR>
הטעמים הבאים: שפת הזכויות באופן בסיסי אינה שפת<BR>
ההלכה, אלא תרגום של מושגי "חובה" למונחים של<BR>
המסורת הליברלית המערבית. בהתאם לכך, נראה לי כי<BR>
ממילא אין לדבר על שוויון זכויות במובן המקובל<BR>
כיום. שנית, עיקר טענתי היא כי דווקא מצב של חוסר<BR>
שוויון בהתייחסות אל ה"אחר" הוא הגורם לשימוש<BR>
בדוקטרינות ובמהלכים פרשניים, על-מנת להבטיח ולו<BR>
זכויות יסודיות בלבד, וכי זהו המצב הראוי.<BR>
לגבי אי הסכמתך הכללית עם הניתוח שהוצג, אשמח לקבל<BR>
הערות לא רק בהקשר ההלכתי-משפטי אלא גם לגבי<BR>
המחשבה על הסוגיה מנקודת מבט עקרונית-מוסרית.<BR>
</DIV>


<P ALIGN="center">

</P>

</body></html>

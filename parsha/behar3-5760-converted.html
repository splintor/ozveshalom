<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בהר</FONT><BR>
<FONT SIZE="3" COLOR="navy">גליון מס' 135 תש"ס</FONT><BR>

 </p>

<P ALIGN="RIGHT">
<B><FONT SIZE="+1">    וקדשתם   את  שנת  החמשים  שנה  וקראתם  דרור<BR>
בארץ  לכל  ישביה יובל הוא תהיה לכם ושבתם איש אל<BR>
אחזתו ואיש אל משפחתו תשבו.                     </FONT></B><BR>
)ויקרא כה , י(                                 </P>

<P ALIGN="RIGHT">
לכן,  כה  אמר ה': אתם לא שמעתם אלי לקרא דרור   <BR>
איש  לאחיו  ואיש  לרעהו;  הנני  קרא לכם דרור נאם<BR>
ה'  אל  החרב  אל  הדבר  ואל  הרעב, ונתתי אתכם  <BR>
לזעוה )לזועה( לכל ממלכות הארץ.                 <BR>
)ירמיה  לד, יז(                                </P>
<P ALIGN="RIGHT">
 'וקראתם  דרור'  אין  דרור אלא חירות. א"ר      <BR>
יהודה: מה  הלשון  דרור? כמדייר בי דיירא ומסחר  <BR>
בכל מדינה. ) סיפרא  בהר פרשה ב(                </P>
<P ALIGN="RIGHT">
עם הכרזת היובל, חוזרת האישיות להיות "נושאת"    <BR>
נכסים; מעתה רכושה הוא לה בבחינת מחזיר לאדם את  <BR>
כבודה המשפטי של האישיות; והרי זה תיאור מדויק של<BR>
החזרת החירות. )פירוש הרש"ר הירש על ויקרא כה, י(.</P>
<P ALIGN="RIGHT">
"חופש" הוא הפך שעבוד העבדות והמלאכה ו"דרור" הוא<BR>
החירות הפך השעבוד לאיש ואדנותו עליו. )רבי שלמה <BR>
אהרון ורטהיימר בתוך "עיונים חדשים בספר ויקרא"  <BR>
לפרופ' נחמה ליבוביץ ז"ל, עמ' 417(              </P>

<P ALIGN="RIGHT"><HR WIDTH="95%" ALIGN=CENTER>

</P>

<h2 ALIGN="RIGHT">
הצעה ליישום שנת השמיטה בימינו                  </h2>
<h3 ALIGN="RIGHT">
דבורה ווייסמן                                  </h3>

<P ALIGN="RIGHT">
<I><FONT SIZE="-1">לזכר אמי סילביה וייסמן ז"ל שיום פטירתה כ"א באדר<BR>

ואבי ד"ר נחום וייסמן ז"ל שיום פטירתו כ"א בניסן </FONT></I></P>

<P ALIGN="RIGHT">
חז"ל כתבו בפרקי אבות )ה:ט( : "גלות באה לעולם על<BR>
עובדי אלילים ועל גילוי עריות ועל שפיכות דמים ועל<BR>
שמיטת הארץ.")דהיינו, על אי-ציות לחוקי השמיטה(  <BR>
אפילו אם ניקח בחשבון שהסגנון החז"לי לעיתים נוקט<BR>
בגוזמות למטרות חינוכיות, מסתבר שהשנה           <BR>
השביעית-אליה הוקדשה מסכת שלמה במשנה ובתלמוד    <BR>
הירושלמי-נתפשה בעבר כעניין מרכזי בחיים היהודיים.<BR>
ובימינו? המילים שצוטטו נשמעות ריקות מתוכן.     </P>
<P ALIGN="RIGHT">
לאלה מאתנו המתבססים על היתר מכירת הארץ של הרב  <BR>
קוק, לשנת השמיטה כמעט ואין משמעות              <BR>
בפועל. ולאחרים---שרובם נמצאים בציבור           <BR>
החרדי---המשמעות העיקרית של השנה נעוצה באותה    <BR>
"מלחמת הכשרים" המוכרת לנו בכל ימות השנה ובחג   <BR>
הפסח בפרט. כלומר, כל המסר הרוחני של            <BR>
 השביעית מתמצה ב"מי לא אוכל אצל מי". ובעיני,   <BR>
זאת החמצה מצערת, מכיוון שבפרשת בהר             <BR>
 ובנושא  השמיטה בפרט גלום פוטנציאל  ערכי מרכזי <BR>
של היהדות. על מנת לחפש ערכים ומשמעויות         <BR>
  אלו, אני מציעה  אסטרטגיה  של חיפוש טעמי      <BR>
המצווה שהוצעו על ידי פרשנים  מסורתיים          <BR>
ומודרניים. לדעתי, ניתן לחלק פירושים אלה לחמש   <BR>
קטגוריות עיקריות:                              </P>
<P ALIGN="RIGHT">
ההסבר הראשון ואולי השכיח ביותר מתייחס לשאלות של<BR>
צדק חברתי וצמצום הפערים בין עשירים לעניים. זאת <BR>
הגישה, למשל, של הרמב"ם במורה נבוכים )חלק ג', פרק<BR>
ל"ט.( אני נזכרת בסיפור שסופר על צוריאל אדמנית, <BR>
איש קיבוץ יבנה, שרואיין על ידי עיתונאי. לשאלתו <BR>
של המראיין "מה הבעיה הדתית הבוערת ביותר במדינת <BR>
ישראל?" ענה: "הפער החברתי". אמר העיתונאי: "לא  <BR>
הבנת את שאלתי. לא התכוונתי לבעיה החברתית הבוערת,<BR>
אלא לבעיה הדתית." אמר לו צוריאל: "הבנתי את     <BR>
השאלה. אני מאמין שהבעיה הדתית הבוערת היא הפער  <BR>
החברתי." העצוב הוא שצוריאל הלך לעולמו כבר      <BR>
ב1973-, ומאז, לא רק שבעיית הפער החברתי טרם ירדה<BR>
מסדר יומנו, אלא שהיא הולכת ומחריפה.            </P>
<P ALIGN="RIGHT">
בעולם שלאחר קריסת ברית המועצות,  זה אולי יישמע <BR>
אנכרוניסטי להמשיך בכיוון הזה. ובכל זאת, יש לקוות<BR>
שהאלטרנטיבה לקומוניזם---"האל שהכזיב"---לא תהיה <BR>
מערכת קפיטליסטית חסרת חמלה, בה משלימים עם אי צדק<BR>
ועושק. האם אנחנו כיהודים שומרי מצוות מסוגלים   <BR>
להציע דרך אחרת? האם אנחנו יכולים, למשל, לחשוב על<BR>
שנה שבה לפחות חלק מהחובות יישמטו, הריבית תורד, <BR>
ותשומת-לב ראויה  תוקדש לתכניות לצמצום הפערים?  <BR>
לפחות נוכל לקבל על עצמנו להקדיש את השנה ללימוד,<BR>
עיון, ודיון בסוגיות חשובות אלו, ואולי גם לגיבוש<BR>
צעדים קונקרטיים בתחום החינוכי-חברתי.           </P>
<P ALIGN="RIGHT">
גישה שנייה רואה במוסד השמיטה כלי חינוכי ללמד את<BR>
האנושות שכדור הארץ לא שייך לנו אלא לקדוש ברוך  <BR>
הוא. אנחנו בסך הכל מצווים לעבדו ולשמרו. האברבנאל<BR>
בפרושו לפרקי אבות מפתח את הרעיון שכמו שבמנוחת  <BR>
השבת שלנו, אנחנו מבטאים את היותנו נבראים, כך   <BR>
נושא "שבת הארץ" בשנת השמיטה מבטא תודעה דומה.   <BR>
בימינו, תודעה של  ה"נבראות" שלנו ושל הכל, הייתה<BR>
צריכה, לטעמי, להביא למודעות של אחריותנו        <BR>
האקולוגית. בהגות הנוצרית בת זמננו, מודעות זו   <BR>
מכונה בשם "האינטגריטי של הבריאה" שנת השמיטה אפוא<BR>
הייתה צריכה לזמן לנו הזדמנות לעסוק בקשרים בין  <BR>
התורה לבין האקולוגיה, וליזום פעילויות המביעות  <BR>
קשרים אלה. יש היום לפעמים מגמה מסוכנת להפוך את <BR>
האקולוגיה לתחליף לדת ואת הטבע לאובייקט של עבודה<BR>
זרה. אנחנו צריכים להיות מודעים לסכנה זו ובכל זאת<BR>
לא להזניח את העיסוק החשוב בנושא. לדוגמא, מהן   <BR>
ההשלכות הרעיוניות והמעשיות בתקופתנו  של איסור  <BR>
"בל תשחית" ?                                   </P>
<P ALIGN="RIGHT">
אם כבר הזכרנו את השבת, הגענו לקבוצה השלישית של <BR>
טעמי המצווה, זאת המקשרת בין "שבת הארץ" באופן   <BR>
ישיר עם שבת קודש, יום המנוחה השבועי. גישה כזאת <BR>
אנו מוציאים למשל במדרש ויקרא רבה. מן הראוי אם כן<BR>
להקדיש את שנת השמיטה -וכבר תשס"א היא           <BR>
כזאת---להגברת שמירת השבת בקרב העם היהודי ומאבק <BR>
נגד חילולה. אך השבת מחוללת גם לעיתים על ידי אלה<BR>
המתיימרים לשמור אותה, על ידי זריקת אבנים )ואולי<BR>
אף על ידי  שליחת פקחים דרוזים.( עדיף בעיני לעסוק<BR>
ביתר אינטנסיביות בהכנסת אורחים לסעודות שבת,    <BR>
הסברה, ארגון פעולות תרבות שבהן שוררת רוח של    <BR>
השבת, וכדומה.                                  </P>
<P ALIGN="RIGHT">
השבת השבועית היא הזדמנות להתחדשות רוחנית, לימוד<BR>
ודיון. כמו כן, שנת השמיטה מעניקה לנו "שנת שבתון<BR>
לאומית". בסיום שנת השמיטה, התורה מצווה עלינו את<BR>
מעמד ה"הקהל", כשכל העם --גברים, נשים וטף --מתאסף<BR>
לקריאה פומבית של התורה, כמו שכתוב,"...למען       <BR>
ילמדו...")דברים ל"א: י"ב.( לפי אבן עזרא, מעמד זה <BR>
מהווה למעשה שיא   של לימוד תורה במשך שנה שלמה. <BR>
מבשר הציונות, הרב צבי הירש קלישר, הדגיש )בפרושו<BR>
לפרשת בהר( שהשחרור מעבודת האדמה במשך השנה      <BR>
השביעית נועד לאפשר שחרור מעיסוק בדאגות חומריות <BR>
ופינוי זמן ללימוד תורה וחכמה.                  </P>
<P ALIGN="RIGHT">
ולבסוף, הטעם שאולי ייראה הבעייתי ביותר בימינו: <BR>
שנת השמיטה נועדה להדגיש את קדושתה של           <BR>
ארץ ישראל ומרכזיותה בחיים היהודיים. כתבתי      <BR>
"בעייתי", מכיוון שבעימות בינינו לבין אלה       <BR>
שמעמידים את הערך של ארץ ישראל מעל לכל דבר אחר, <BR>
כולל ערך השלום, או חיי האדם, לפעמים            <BR>
יוצא שאנחנו "כאילו" מזלזלים בחשיבותה של הארץ.  <BR>
רק מפני שבעינינו, יש לעיתים שיקולים או         <BR>
ערכים שיש להעדיף אותם במצבים מסוימים,-אין זה   <BR>
אומר שהארץ איננה חשובה ויקרה לנו. אך           <BR>
בעינינו, קדושתה של ארץ ישראל נמדדת בעיקר לא    <BR>
ברגביה ואבניה, אלא בטיב החברה המתקיימת         <BR>
בה.                                            </P>
<P ALIGN="RIGHT">
מאחר וחלק מדיני שמיטה ויובל חלים רק כשרוב עם   <BR>
ישראל נמצא בארצו, מן הראוי להקדיש את           <BR>
שנת השמיטה לחיזוק הקשרים בין מדינת ישראל לבין  <BR>
הקהילות היהודיות בתפוצות, ולבירור              <BR>
מושגים כגון "ציונות", "ציונות דתית" ו"עלייה"   <BR>
בימינו.                                        </P>

<P ALIGN="RIGHT">
לסיכום, ברצוני להציע שכיחידים וכתנועה, נקדיש   <BR>
מחשבה לשאלה, כיצד עלינו לנהוג בשנת השמיטה הבאה <BR>
עלינו לטובה, על מנת להפוך אותה לרלוונטית       <BR>
ומשמעותית מבחינה רוחנית. אסיים ברעיון שעלה בי  <BR>
השנה בליל הסדר: כרגיל, סיימנו את ה"נרצה" בקריאה<BR>
נרגשת: "לשנה הבאה בירושלים הבנויה!" באותו רגע, <BR>
תהיתי למה אנחנו מתכוונים, הרי ירושלים ב"ה הולכת<BR>
ונבנית לנגד עינינו מיום ליום. יש אפילו אנשים   <BR>
הטוענים שהיא כבר בנויה למכביר-עד כדי כך שקשה   <BR>
למצוא בה שטחים ירוקים. אז נזכרתי בפסוק  "כי    <BR>
אמרתי עולם חסד יבנה "...                         <BR>

)תהלים  פט , ג(                                </P>
<P ALIGN="RIGHT">
 אני מתפללת שירושלים חסד תיבנה.                </P>
<P ALIGN="RIGHT">
יהי רצון שבשנת השמיטה נזכה לבנות בירושלים ובכל <BR>
ארץ ישראל חברה קצת יותר מתוקנת שבה יסודות הצדק,<BR>
החסד,  קדושת  החיים וקדושת הארץ, שמירת השבת,   <BR>
לימוד התורה, היחס הנכון לטבע יהוו את התשתית    <BR>
ליהדות ולציונות הדתית שלנו ושל רבים אחרים.     </P>
<P ALIGN="RIGHT">
<FONT SIZE="-1">      ד"ר דבורה וייסמן מנהלת את מכון כרם לחינוך<BR>
הומניסטי-יהודי. היא נמנית על פעילי קהילת ידידיה<BR>
וחברה בהנהלת עוז ושלום-נתיבות שלום.            </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"כי לי הארץ"                                   </h3>

<P ALIGN="RIGHT">
אל תרע עינך בה, ש א י נ ה   ש ל ך.)מתוך פירוש  <BR>
רש"י על ויקרא כ"ה, כ"ג(                        </P>

<P ALIGN="RIGHT">
'אל  תרע  עינך  בה  שאינה  שלך':   פירוש שאין  <BR>
הכתוב רוצה  לומר  כי  לכך  לא תמכר לצמיתות מפני<BR>
שהיא של  הקב"ה,  דמה  בכך?  שהרי אמר תעמוד ביד <BR>
הלקוח לעולם,  תהיה  להקב"ה כמו שהוא להקב"ה והוא<BR>
ביד המוכר,   אלא  פירושו  'אל  תרע  עיניך בה' על<BR>
המצוה, שמצוה  להחזיר  השדה  לבעלים,  שאינו של  <BR>
אדם רק של  הקב"ה ולפיכך אל תרע עינך בה על מצוה <BR>
זו, שמי שהארץ שלו יכול לצוות על החזרה הזאת. )  <BR>
גור אריה למהר"ל מפראג ויקרא עמוד קפב(          </P>

<P ALIGN="RIGHT">
'כי לי הארץ': זה טעם נכבד וכן אמר משה בתפלתו   <BR>
'ה' מעון  אתה  היית לנו' - אתה כמו מעון עומד   <BR>
ודור הולך ודור בא. )אבן עזרא שם, שם(           </P>

<P ALIGN="RIGHT">
וצריך האדם הדר בארץ ישראל לזכור תמיד בשם ארץ   <BR>
כנען, המורה על עבדות והכנעה לה'...תזכו להיות גרים<BR>
בארצכם, כמו שאמר דוד "גר אנוכי בארץ" )תהילים   <BR>
קי"ט, ט( ואז: "הללו עבדי ה'" )שם קי"ג, א( הכלל <BR>
העולה, יושבי הארץ צריכים להיות בהכנע, וכמו גרים,<BR>
לא יעשו העיקר להתיישב באיתן מושבו. וזה שאמרו   <BR>
חז"ל: 'וישב יעקב בארץ כנען' - ביקש לישב בשלוה, <BR>
אמר הקב"ה: לא דיין לצדיקים מה שמתוקן להם לעולם <BR>
הבא?; רק יהיה 'בארץ מגורי אביו', 'גר אנוכי'    <BR>
ויהיה 'ארץ כנען', ויהיה 'מגורי אביו' סוד פחד   <BR>
יצחק, הוא מידת הדין, 'מגור מסביב' )ירמיהו מו,  <BR>
ה(... וזהו 'כי גרים ותושבים אתם עמדי' )ויקרא כ,  <BR>
כג( וסימנך 'ארץ אוכלת יושביה היא', מכלה את     <BR>
הרוצים לישב בה בשקט ובשלוה ובתוקף, לאכול פירותיה<BR>
ולהנות בה לבד. )מתוך "שני לוחות הברית" לרבי    <BR>
ישעיהו הורוביץ ג', יא, לא(                     </P>

<P ALIGN="RIGHT">
... כי שנת השמטה גורם גם-כן ההקהל  והשלום  ע"י   <BR>
שלא יזרע ולא יצמיח בו ואכלו אביוני  עמו,  כי   <BR>
אינו  רשאי  להחזיק  בתבואת שנת השבע  כבעל  הבית<BR>
וזה בלי ספק סיבת השלום, כי כל דברי  ריבות      <BR>
נמשכין  ממידת "שלי שלי", זה אומר כולה שלי  וכל <BR>
זה  אינו  כל  כך  בשנה  השביעית, כי בקום ועשה  <BR>
אין הכל שוים, אבל בשב ואל תעשה הכל שוין, וזה   <BR>
באמת  ענין  השלום .                            <BR>

)כלי יקר דברים לא , יב(                        </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"אין לעבוד אבנים"                              </h3>
<P ALIGN="RIGHT">
"ואבן משכית לא תתנו בארצכם":במה  דברים  אמורים;<BR>
בשאר הארצות, אבל במקדש מותר   להשתחות   על     <BR>
האבנים,   שנאמר  'בארצכם' - בארצכם  אי  אתם    <BR>
משתחוים על האבנים, אבל אתם משתחוים  על  האבנים <BR>
המפוצלות במקדש. ומפני זה נהגו   כל   ישראל     <BR>
להציע  מחצלאות  בבתי  כנסיות הרצופות   באבנים  <BR>
או  מיני  קש  ותבן,  להבדיל  בין פניהם  ובין   <BR>
האבנים  ואם  לא מצא דבר מבדיל בינו ובין האבן,  <BR>
הולך למקום אחר ומשתחוה או שוחה על צדו ומטה כדי <BR>
שלא ידביק פניו באבן. )משנה תורה לרמב"ם, הלכות  <BR>
עבודת כוכבים ו, ז(                             </P>








<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

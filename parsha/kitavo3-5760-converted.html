<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת כי תבא</FONT><BR>
<FONT SIZE="3" COLOR="navy">גליון מס' 152 תש"ס</FONT><BR>

 </p>

<P ALIGN="RIGHT">
<B>  ברוך אתה בעיר וברוך אתה בשדה: הואיל ויסוד חיי<BR>
היחיד והעם הוא טהרה מסורית ואחריתם קיום מצוות  <BR>
הצדק והחסד, יתן לך ה' את ברכתו בשדה, יברך את פרי<BR>
בטנך ופרי-אדמתך ועדריך; שהרי בניך נולדים כדי   <BR>
לחיות חיים מוסריים, צודקים ונאמנים לחובה.      <BR>

<FONT SIZE="-1">       (מתוך פירוש הרש"ר הירש על דברים כח, ג-ד)</FONT></B></P>

<h3 ALIGN="RIGHT">
כל ברכה שהאדם זוכה לה מחייבת אותו להתחלק בה.   </h3>
<P ALIGN="RIGHT">
נאמר  בספרי: " 'עשר תעשר את כל תבואת זרעך היוצא<BR>
 השדה  שנה שנה' )דברים יד, כב(, אין לי אלא תבואת<BR>
 זרעך  שחייב במעשר,  ריבית ופרקמטיא וכל שאר    <BR>
רווחים  מנין? תלמוד  לומר  'את כל', דהוי מצי   <BR>
למימר  'את  תבואתך', מאי  'את  כל'? לרבות  ריבית<BR>
ופרקמטיא וכל דבר שמרויח בו "  וגרסינן באלה דברים<BR>
 רבה  )פרק  ז'  סימן ה'(: " 'ברוך אתה בעיר ברוך<BR>
אתה בשדה' )דברים כח, ג( - אמר רבי יצחק: שלא יאמר<BR>
אדם אילו נתן לי הקדוש ברוך הוא שדה, הייתי מוציא <BR>
מעשרות  מתוכה, אלא  אם  אין לו שדה יתן ממה שיש <BR>
לו בעיר."                                      </P>
<P ALIGN="RIGHT">
נראה לי גם מירושה שירש מאביו, צריך  ליתן, אף   <BR>
שאביו  היה נזהר כל ימיו במעשרות, מכל  מקום עתה <BR>
שזכה הבן בהם למה לא יעשר ממה שזימן  לו  השם    <BR>
יתברך,   דלא  שייך  לומר דהבן קם במקום אביו, דהא<BR>
רשות בן רשות אחר, דאפילו בחיי אביו  יכול  אדם  <BR>
לומר לזכות עירוב על ידי בנו שאינו סמוך על שלחנו,<BR>
כי אין ידו כיד אביו )שו"ע או"ח סי' שס"ו  ס"י(, <BR>
ומכל  שכן  השתא  שמת, אז הוא רשות אחר.         <BR>

<FONT SIZE="-1">                        (השל"ה, מסכת מגילה כז) </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
פרשנות התורה, השואה וחילול השם                 </h2>
<h3 ALIGN="RIGHT">
אבינועם רוזנק                                  </h3>
<P ALIGN="RIGHT">
פרשת כי תבוא מציבה, לכאורה, משוואה פשוטה: "והיה<BR>
אם שמוע תשמע בקול ה' אלהיך לשמר לעשות את כל    <BR>
מצותיו]...[ ונתנך ה' אלהיך עליון על כל גויי    <BR>
הארץ; ובאו עליך כל הברכות האלה]...[" )דברים פרק<BR>
כח, א-ב(. ומצד שני: "והיה אם לא תשמע]...[ ובאו <BR>
עליך כל הקללות האלה והשיגוך]...[ )שם, טו(.     <BR>
והתורה מפרטת: "והיו שמיך]...[ נחשת והארץ אשר   <BR>
תחתיך ברזל]...[ מטר ארצך אבק]...[ יתנך ה' נגף  <BR>
לפני איביך]...[ והיתה נבלתך למאכל לכל עוף השמים<BR>
ולבהמת הארץ ואין מחריד]...[" וכו' )שם, כג ואילך(</P>
<P ALIGN="RIGHT">
זוהי משוואה שבאופן פשוט מביאה מפתח היסטוריוסופי<BR>
- אלוהי, להבנת התרחשות היסטוריה. לכאורה הכל    <BR>
ברור, ויכול מאן דהוא לסבור שניתן מיד להוציא אל <BR>
הפועל את ביאור ההיסטוריה מן הכח אל הפועל. כל   <BR>
אירוע ניצחון ותשועה יפורש עתה לאור פרשת הברכה, <BR>
וכל אסון וחורבן יקבל את ביאורו לאור פרשת הקללה.</P>
<P ALIGN="RIGHT">
ואכן לאורך השתלשלותה של ההגות היהודית היו      <BR>
שהעיזו לנדב ביאור עומק פסקני לגבי טיבה של      <BR>
ההיסטוריה. אולם שלא כמעשה הנביאים - שניבאו על  <BR>
העתיד )וממילא ניתן היה לבקרם ולבחון טיב נבואתם(,<BR>
יש רבים המבקשים לפרש טיבו של אירוע שהתרחש בעבר,<BR>
ולנדב את ההגיון המשחזר את שיקוליו של הבורא. הכשל<BR>
הצפון כאן כבד, שהרי הבנת העבר נתונה כולה       <BR>
לפרשנותו המתחלפת של ההוגה.                     </P>
<P ALIGN="RIGHT">
בשל פולמוס השואה שהתלקח בשבועות האחרונים בעקבות<BR>
דברי הרב עובדיה יוסף ניטול לדוגמא סוגייה זו:   </P>
<P ALIGN="RIGHT">
השואה כאירוע חסר תקדים תבע מרגע שהכירו בממדיו  <BR>
הייחודים ביאור והבהרה. אולם הבהרה לא חייבת להיות<BR>
הסבר מדוע אירע אסון זה. הוגים כמו הרב י"ד      <BR>
סולובייצ'יק סרבו להיכנס לביאורים כגון אלה. ההסבר<BR>
מדוע התרחשה השואה )מבחינת פנקסי החשבונות של    <BR>
אלוהים(, הוא מחוץ לגבולות הכרתו של האדם וממילא <BR>
אין זו שאלה רלוונטית. מה שבכוחו של האדם הוא    <BR>
לפעול נוכח השואה ולנסות לעצב עצמו בתוכה לאור   <BR>
יעוד ראוי, שיהפוך את האדם לטוב יותר.           </P>
<P ALIGN="RIGHT">
אולם, כאמור, יש שביקשו פרשנות מקיפה ופרטנית    <BR>
יותר תוך שהם קובעים ללא היסוס את העיקרון הפרשני<BR>
הבא:                                           </P>
<P ALIGN="RIGHT">
אם נרצה להשיג את מהותם של המאורעות בחיינו      <BR>
עלינו לחפש אחרי פסוקים ובמאמרים הנוגעים לתקופת <BR>
עקבתא דמשיחא]...[ אם נשווה את הכתוב עם המתרחש, <BR>
נראה בתורה  כאילו באספקלריא מאירה את כל המוצאות<BR>
אותנו  ואת העילות הגורמות לידי כך. כל הנאמר    <BR>
בפסוקים האלה נתגשם]...[ הבה נתחיל לקרוא בתורה.  </P>
<P ALIGN="RIGHT">
כך הרב אלחנן בונם וסרמן שהינו נציג מובהק של    <BR>
העמדה החרדית וכך גם הרב שלמה אבינר מדובריה     <BR>
הפופולאריים של הציונות הדתית, המצטט בדבריו את  <BR>
עמיתו הרב אלימלך בר שאול:                      </P>

<P ALIGN="RIGHT">
בסוף ספר דברים, אנו פוגשים פסוקים נוראים של    <BR>
תוכחה. "עד השמדך]...[" מה הפירוש? הפירוש הוא   <BR>
כפשוטו]...[ כל זה מהווה אזהרה מפורשת מראש.     <BR>
ונכתבו הדברים כדי שאנו נדע על אפשרות נוראה     <BR>
כזאת]...[ העם שמע בדיוק מה שרבונו של עולם אומר <BR>
ומה עלול להיות. שמע וקיבל. אף כרת ברית.        </P>
<P ALIGN="RIGHT">
דא עקא, לא הרי "פירושו הפשוט" של האחד כהרי זה  <BR>
של רעהו. כל פרשן ראה ופירש אותה היסטוריה בצורה <BR>
שונה לחלוטין.                                  </P>
<P ALIGN="RIGHT">
היו שראו בתופעה זו אות ברור לפעמי המשיח המקו?וה<BR>
מזה אלפיים שנות גלות. הלל צייטלין ביושבו בגיטו <BR>
וארשה, טוען שניתן לחוש דווקא בתוך האופל "בנשמת <BR>
אפו של בונה העולמות]...[ כלום אינכם רואים      <BR>
שהשחקים לוהטים  ועולמות עולים בלהבה? כלום אינכם<BR>
שומעים את צעדי התקופה החדשה?".                 </P>
<P ALIGN="RIGHT">
אולם היו שהסבירו את השואה על רקע תורת הגמול של <BR>
פרשתנו; לשון אחר: השואה כעונש על חטא. ובאומרי  <BR>
חטא, כוונתי לעבירות פשוטות - אי קיום תורה      <BR>
ומצוות. חשבון זה הלך והצטבר, כניסוחו של הרב    <BR>
אליעזר שך: "עד שהצטבר לחשבון של ששה מליון יהודים<BR>
וכך התרחשה השואה]...[ זה עצה של הקב"ה וזה בהכרח<BR>
עונש".  הרב שך, בציטטה זו, הצביע על קבוצה      <BR>
אמורפית של "עוברי עבירה" כאשמים בשואה. כלל ישראל<BR>
נלכד בחטא זה, וגדולי ישראל משמשים ככפרה לעוונות<BR>
הכלל.                                          </P>
<P ALIGN="RIGHT">
אולם היו אחרים שנתנו כתובת ספציפית יותר וחטא   <BR>
ממוקד יותר בגינו התרחשה השואה: הציונות והציונים.<BR>
טיעון זה הושמע, בין היתר, על ידי הרבי מסאטמר,  <BR>
הרב יואל טייטלבוים, וזה לשונו:                 </P>
<P ALIGN="RIGHT">
בדורנו זה אין צריכין לחפש ולבקש במטמונים את    <BR>
העון שהביא שהביא עלינו את הצרה הזאת ]=השואה[ כי<BR>
הוא גלוי ומפורש בדברי חז"ל, שהגידו לנו זאת בפי'<BR>
שלמדו מקראי שעל ידי העברה על השבועות שלא לעלות <BR>
בחומה ושלא ידחקו את הקץ ח"ו  אני מתיר את בשרכם <BR>
כצבאות וכאילות השדה. ובעוה"ר כן הי']...["      </P>
<P ALIGN="RIGHT">
מדרש דמים זה לא נשאר ללא תגובה. נוצרו לו       <BR>
מקבילות הפוכות. הרב שלמה טייכטהאל - בן החברה   <BR>
החרדית בהונגריה - כותב בעצם ימי השואה כנגד     <BR>
מנהיגי העולם החרדי כך:                         </P>
<P ALIGN="RIGHT">
"וחלק גדול מאחינו בני ישראל שנהרגו בימינו      <BR>
בעוה"ר היו ניצולין ע"י שהיו כבר בארץ-ישראל.    <BR>
ועתה, מי מקבל האחריות בשביל אותו דם כשר        <BR>
שנשפך]...[ וכמדומה לי, שכל אלו המנהיגים שהיו   <BR>
מונעין את ישראל מלילך ולהשתתף עם הבונים, לא    <BR>
יוכלו לכפר את ידיהם ולומר: 'ידינו לא שפכו את הדם<BR>
הזה'.                                          </P>
<P ALIGN="RIGHT">
באותה רוח ניתן להבין את דבריו של הרב צבי יהודה <BR>
קוק, שרואה בשואה ניתוח הכרחי הנדרש ערב גאולתן של<BR>
ישראל; ישראל המסרבים להכיר בחובתם לעלות ארצה:  </P>
<P ALIGN="RIGHT">
כשמגיע זמן הגאולה]...[ וחלק גדול מעם ישראל נדבק<BR>
"בזפת הגלות"]...[ ואפילו צדיקים גדולים לפעמים  <BR>
קשורים לגלות ולטומאתה. אז מתחיל טיפול אלהי     <BR>
פנימי]...[ ניתוח וריפוי]...[ יש צורך בניתוח אלהי<BR>
אכזרי... אין דרך אחרת אלא "ויקחני בציצית       <BR>
ראשו"]...[ ניתוח במובן הכללי]...[              </P>
<P ALIGN="RIGHT">
הנה כי כן, טוען הרב שלמה אבינר, "מחוייבים אנו  <BR>
להתבונן בהיסטריה]...[ ולראות את הקץ המגולה של  <BR>
קיבוץ גלויותנו וצמיחת ישועתנו]...[ אף מתוך     <BR>
נוראות עקירתנו מן הגויים]...[ לראות את האורות  <BR>
שבוקעים מן האופל".                             </P>
<P ALIGN="RIGHT">
רואים אנו כי "פשט" הוא דבר הפכפך מאוד! המעיזים <BR>
לפרש מהו "פשט ההיסטוריה" יטענו כי הכתובת כתובה <BR>
על הקיר באותיות קידוש לבנה, אולם נראה כי תוכנה <BR>
של כתובת ברורה זו נתון במחלוקת והיא כולה פרי   <BR>
נקודת השקפתו של הפרשן.                         </P>
<P ALIGN="RIGHT">
בשבועות האחרונים הרב עובדיה יוסף ביטא טיעון    <BR>
נוסף במסגרת פרשנות טיבה של השואה. ייחוד טענתו, <BR>
שהוא לא הצביע על קבוצה ספציפית כאשמה )הכופרים, <BR>
הציונים או הגלותיים(. לטענתו, כל אחד ואחד מנרצחי<BR>
השואה נשמתו צריכה היתה כפרה אינדיווידואלית     <BR>
מגלגולה הקודם )ודוק: לא שהם חטאו אלא שנשמתם היתה<BR>
צריכה תיקון וכפרתה במיתה המשונה של השואה(. אכן,<BR>
אין כאן חידוש תיאולוגי. "ספר הגלגולים" של האר"י<BR>
מצוי תחת ידינו כבר מהמאה ה16-. אולם, בהקשר לשואה<BR>
לא רבים העיזו ותרגמוהו ביחס לשואה. פירוש כזה,  <BR>
בניגוד למה שנאמר עד כה, מכו?ן לבעיה נקודתית    <BR>
בנשמת כל אחד מנרצחי השואה. הבדל זה הוא משמעותי,<BR>
ודומני שלא בכדי הוא אינו נפוץ; ואם הוא נאמר, הוא<BR>
נאמר בחדרי חדרים. הטרגדיה של יהדות אירופה מקבלת<BR>
כאן ביאור על ידי אחד מגדולי פוסקי ההלכה של יהדות<BR>
המזרח, והדברים צורמים לאוזניים. לא יפל?א, אפוא,<BR>
עד כמה זעזעו דבריו של הרב יוסף את הקהל הרחב    <BR>
בישראל, מה גם שדבריו שודרו בלווין ונפוצו לכל   <BR>
רוח. וראוי להדגיש: זו אינה פרשנות של עסקן פוליטי<BR>
המשתמש בתיאולוגיה לקידום ענייניו. מדובר באחד   <BR>
מגדולי בעלי ההלכה של דורנו ומי שנתפס כמנהיג    <BR>
רוחני בצבורים רחבים.                           </P>
<P ALIGN="RIGHT">
נוכח מעמדו הרם של הרב יוסף כמו גם נוכח הרוח    <BR>
הרעה שנשבה באותו יום כנגד הרבנות והרבנים, יהדות<BR>
המזרח והיהדות בכלל, קשה שלא להיזכר בדבריו של   <BR>
רש"י המבאר טיבו של "חילול השם": "חילול השם - אדם<BR>
גדול שבני אדם למדים הימנו ואינו נזהר במעשיו,   <BR>
נמצאו הקטנים מזלזלין בתורה על ידו, ואומרים: זהו<BR>
מבין שאין ממש בתורה ובמצות, ונמצא השם מתחלל,   <BR>
נעשה דבריו חולין".                             </P>
<P ALIGN="RIGHT">
על רקע זה פרסם הרב אברהם חזן, מי שהיה הרב הראשי<BR>
למשטרה ובתי הסוהר, הצהרה )ודומני שהוא היחיד ]![<BR>
מבין אנשי הרבנות שהעיז לומר דברים מפורשים וללא <BR>
היסוס(:                                        </P>

<P ALIGN="RIGHT">
הרב עובדיה יוסף]...[, למרות שאני מחוייב לכבדו  <BR>
מהרבה בחינות, דבריו אודות השואה זעזעו אותי עד  <BR>
למעמקי נפשי]...[ יש כאן חילול השם וביזוי תורת  <BR>
ישראל וחכמיה. וכידוע לכל, 'במקום שיש חילול השם <BR>
אין לחלוק כבוד לרב'. כבוד שמים גדול מהכבוד שאני<BR>
חייב לרב עובדיה יוסף. כי הביזיון במהותו גורר   <BR>
אחריו את כבוד התורה. לדעתי, עולם התורה צריך    <BR>
להוקיע דברים אלה]...[ פרסום דברים כאלה]...[ אין<BR>
בהם שום תועלת רוחנית. אכן, הדברים קשורים לטענה <BR>
)תאורטית( הנמצאת בכתבי האר"י אך לבוא ולהעיז    <BR>
ולהלביש דברי האר"י על השואה ולפזר אותה לכל     <BR>
הרוחות הנה מכה לאמת, מכה לאמונה ומכה לעולם שכולו<BR>
קדוש ברגשותיו.                                 </P>

<P ALIGN="RIGHT">
<I><FONT SIZE="-1">       ד"ר אבינועם רוזנק מלמד בחוג למחשבת ישראל<BR>
באוניברסיטה העברית ובמרכז יעקב הרצוג בעין צורים</FONT></I></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"וירעו  אותנו המצרים"                          </h3>
<P ALIGN="RIGHT">
ואומרו 'וירעו אתנו המצרים וגו'',  פירוש        <BR>
שבאמצעות יסודות האדם גרמו גם לנפש להרשיע כמותם, <BR>
והוא                                           </P>
<P ALIGN="RIGHT">
אומרו וירעו אותנו, פירוש עשו אותנו רעים כמותם, <BR>
כי המזג כשיסריח ימשיך אליו רצון הנפש.          <BR>

                                      )אור החיים<BR>
דברים  כו,  ו(                                 </P>

<P ALIGN="RIGHT">
'וירעו לנו' מיבעי, כמו דכתיב בפ' חוקת, אלא     <BR>
הפירוש "וירעו אותנו המצרים": עשו אותנו לרעים   <BR>
ולכפויי טובה, עד חשדו ואמרו "ונוסף גם הוא על   <BR>
שונאינו...", מה שלא עלה על דעת ישראל. והסיבה לזה <BR>
היה בעוון ישראל כמבואר בפרשת ברית בין הבתרים,  <BR>
שמרוב שלוה בקשו המה להשכיח שם ישראל מהם, וגם זה<BR>
בכלל "ורעו אותנו" שעו אותנו רעים לה'. )מתוך    <BR>
פירוש  "העמק דבר" לנצי"ב על דברים כו, ו(       </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
אין לאף אדם או קבוצה מונופול על התורה          </h3>
<P ALIGN="RIGHT">
'וידבר משה  והכהנים  הלוים'  מה  דברים  היו    <BR>
שם?  ללמדך  שבאו  ישראל  ואמרו למשה: נטלת את   <BR>
התורה ונתת  לכהנים,   שנאמר   'ויכתוב  משה  את <BR>
התורה  הזאת  ויתנה  אל  הכהנים',   אמר להם משה:<BR>
רצונכם שיכרתו לכם  ברית  שכל  מי  שמבקש  ללמוד <BR>
תורה לא יהא נמנע? אמרו לו:  הן.   עמדו  ונשבעו <BR>
שאין  אדם  נמנע  מלקרות  בתורה, שנאמר 'אל כל   <BR>
ישראל לאמר',  אמר להם משה: 'היום  הזה נהיית    <BR>
לעם'.                                          </P>
<P ALIGN="RIGHT">

<FONT SIZE="-1"> ילקוט שמעוני דברים פרק כז המשך)               <BR>
סימן תתקלח(                                    </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"והלכת בדרכיו"                                 </h3>
<P ALIGN="RIGHT">
'תשמר  את  מצות  ה'  אלהיך[ והלכת בדרכיו'      <BR>
)דברים   כ"ח ט'( בדרכי שמים - מה דרכי שמים, רחום<BR>
ורחמן על   הרשעים  ומקבלן בתשובה, כך אתם תהיו  <BR>
רחמנים זה   על  זה.   דבר  אחר: מה דרכי שמים   <BR>
חנון נותן מתנות   חנם  ליודעין  אתו  ולשאין    <BR>
יודעין אותו, כך אתם תנו   מתנות  זה  לזה.   ד"א:<BR>
 מה  דרכי  שמים  ארך  אפים   מאריך  רוחו  עם   <BR>
הרשעים ומקבלן בתשובה, כך תהיו   אתם   מאריכין  <BR>
פנים   זה   לזה  לטובה  ואל  תהיו   מאריכין    <BR>
פנים זה לזה לפורענות.  דבר אחר מה דרכי   שמים  <BR>
רב   חסד  מטה  כלפי  חסד,  כך  אתם  תהיו       <BR>
נושאים  פנים  כלפי  טובה  לעשותה יותר מן הרעה. <BR>
)תנא דבי אליהו רבא פרשה כד(                    </P>
<P ALIGN="RIGHT">
ומצווין אנו ללכת בדרכים האלו   הבינונים   והם  <BR>
הדרכים   הטובים  והישרים,    שנאמר 'והלכת      <BR>
בדרכיו'.    כך  למדו  בפירוש  מצוה  זו:  מה  הוא<BR>
נקרא חנון, אף    אתה  היה  חנון. מה  הוא  נקרא <BR>
רחום, אף אתה היה רחום.  מה  הוא  נקרא קדוש, אף <BR>
אתה היה קדוש. ועל    דרך  זו  קראו  הנביאים  לאל<BR>
 בכל אותן הכנויין "ארך    אפים  ורב  חסד צדיק  <BR>
וישר תמים גבור וחזק" וכיוצא    בהן  להודיע  שהן <BR>
דרכים  טובים וישרים וחייב אדם    להנהיג עצמו בהן<BR>
ולהדמות אליו כפי כחו. )משנה תורה לרמב"ם, הלכות <BR>
דעות  א , ה-ו(                                 </P>






<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

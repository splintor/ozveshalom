<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת שופטים</FONT><BR>
<FONT SIZE="3" COLOR="navy">גליון מס' 150 תש"ס</FONT><BR>

 </p>

<P ALIGN="RIGHT">
<B>   כי   ימצא  חלל  באדמה  אשר  ה אלהיך  נתן  לך<BR>
לרשתה נפל בשדה לא נודע מי הכהו. ויצאו  זקניך   <BR>
ושפטיך  ומדדו אל הערים אשר סביבת החלל. )דברים  <BR>
כא, א-ב(                                       </B></P>
<P ALIGN="RIGHT">
</P>
<h3 ALIGN="RIGHT">
התדרדרות מוסרית מסלקת השכינה מישראל            </h3>
<P ALIGN="RIGHT">
רבי  יוחנן  בן  זכאי  אומר:  משרבו  הרצחנים,   <BR>
בטלה  עגלה  ערופה  - לפי  שאין  עגלה ערופה באה <BR>
אלא על  הספק, עכשיו  רבו  ההורגין  בגלוי.      <BR>

 משרבו  המנאפין  , פסקו  מי  מרים, לפי  שאין   <BR>
מי  מרים  באין אלא על  הספק,  עכשיו  כבר  רבו  <BR>
הרואין  בגלוי...                                 <BR>

משרבו  לוחשי  לחישות  בבית דין,  נתעותו  המעשים<BR>
 ונתקלקלו  הדינין  ופסקה השכינה מישראל.        <BR>

משרבו רואין לפנים,  בטל  )דברים  א( 'לא  תכירו <BR>
פנים במשפט ולא תגורו  מפני איש' ופרקו מהן עול  <BR>
שמים והמליכו עליהם עול  בשר  ודם...   )תוספתא סוטה<BR>
 יד, א (                                       </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
ידינו לא שפכו את הדם הזה?                      </h2>
<h3 ALIGN="RIGHT">
פנחס לייזר                                     </h3>
<P ALIGN="RIGHT">
ידועה לכולנו דרשת חז"ל )המובאת בפירוש רש"י על  <BR>
אתר( על הפסוקית "ידינו לא שפכו את הדם הזה"     <BR>
שמקורה במשנה סוטה וגם במדרש הלכה ספרי, וזו לשון<BR>
הדרשה במשנה:                                   </P>
<P ALIGN="RIGHT">
"ידינו  לא  שפכו  את  הדם  הזה וגו': וכי עלה על<BR>
לבנו שבית   דין  שופכי  דמים  הן?  אלא,  שלא  בא<BR>
 לידינו ופטרנוהו  לא  ראינוהו  והנחנוהו  ."    <BR>
)משנה סוטה  ט, ו (                             </P>
<P ALIGN="RIGHT">
לרוב, נוטים אנו לפרש דרשה זו בהתאם למסורת      <BR>
הבבלית המתייחסת לאחריותה העקיפה של החברה       <BR>
ומנהיגיה לנהרג, לקרבן; כלומר על חברה - ובעיקר על<BR>
מנהיגיה - לשאול את עצמה אם דאגה בצורה מספקת    <BR>
לקיומם ולהגנתם של היחידים החיים בתוכה או של    <BR>
עוברי אורח  המזדמנים במחוזותיה.*               </P>
<P ALIGN="RIGHT">
התלמוד הירושלמי מרחיב את תחומי האחריות העקיפה  <BR>
של המנהיגות הרוחנית ומחיל אותה גם על ההורג, וזו<BR>
לשון הירושלמי:                                 </P>
<P ALIGN="RIGHT">
" רבנין  דהכא )חכמי ארץ ישראל(  פתרין  קרייא   <BR>
)מפרשים את הפסוק  -ואת דרשת התנאים במשנה(      <BR>
בהורג.  ורבנין דתמן  )חכמי בבל( פתרין קרייא    <BR>
בנהרג.                                         </P>
<P ALIGN="RIGHT">
 רבנין דהכא פתרין קרייא בהורג - שלא   בא   על  <BR>
ידינו  ופטרנוהו  ולא  הרגנוהו  ולא ראינוהו     <BR>
והנחנוהו  ועימעמנו  על דינו.                   </P>
<P ALIGN="RIGHT">
 ורבנין דתמן פתרין  קרייא  בנהרג - לא בא על    <BR>
ידינו ופטרנוהו בלא הלוייה. ולא ראינוהו והנחנוהו<BR>
בלא פרנסה ." )ירושלמי סוטה פרק ט, הלכה ו גמרא( </P>
<P ALIGN="RIGHT">
לגבי חכמי ארץ ישראל, מפרטת הגמרא בירושלמי שתי  <BR>
אפשרויות של "הזנחה" המסבירות את אשמתם של זקני  <BR>
בית הדין:                                      </P>
<P ALIGN="RIGHT">
א. שלא הענישו את הרוצח בעונש מוות              <BR>

ב. שהעלימו עין וטייחו את משפטו                 </P>
<P ALIGN="RIGHT">
נראה שאם מקבלים את הנחת היסוד שיש לזקני בית    <BR>
הדין )המנהיגות הרוחנית( אחריות עקיפה על הנעשה  <BR>
בתחום "שיפוטם", לא יהיה זה מוגזם לטעון ששתי    <BR>
הדוגמאות המובאות בגמרא אינן האפשרויות היחידות של<BR>
"נטישת אחריות" מצד המנהיגות הרוחנית.           </P>
<P ALIGN="RIGHT">
ידוע לנו הסברו של רש"י )המבוסס על דברי חז"ל(   <BR>
לגבי הצמדת שחרורו של הרוצח בשגגה למותו של הכהן <BR>
הגדול " שהיה לו להתפלל שלא תארע תקלה זו בדורו".<BR>
גם הסבר זה, אם כן, מבוסס על עקרון  האחריות     <BR>
העקיפה של המנהיגות על מעשי הדור.               </P>
<P ALIGN="RIGHT">
עקרון זה מתייחס אם כן , במובנו הרחב, לכל השפעה <BR>
- פוליטית, כלכלית, משפטית או רוחנית וחינוכית - <BR>
שיש למנהיגות על יחידים, קבוצה, קהילה או לאום   <BR>
המושפעים ממנה.                                 </P>
<P ALIGN="RIGHT">
באלבום "ואלה שנות" שיצא בעריכת נסים משעל לכבוד <BR>
יובל ה50- של מדינת ישראל, התפרסם )בעמ' 309( מאמר<BR>
מפרי עטו של הרב עמיטל  המתייחס לטבח במערת      <BR>
המכפלה. כותרת המשנה של המאמר היא "טרור חבוש    <BR>
כיפה". במאמר זה, מתאר הרב חלק מהתגובות בציבור על<BR>
אותו טבח וזו לשונו:                            </P>
<P ALIGN="RIGHT">
"הטבח במערה הכה בתדהמה כל בר-דעת ובר-לבב. אך   <BR>
מדהימים לא פחות היו הגילויים של ממדי התמיכה    <BR>
וההזדהות עם מעשהו של גולדשטיין הבודד. לראשונה  <BR>
נחשף הציבור בישראל לביטויים של הבנה, הסכמה     <BR>
ואפילו הערצה לרוצח ומעשהו, בשיעור בלתי         <BR>
צפוי...בקרית ארבע היתה צהלה ושמחה. במקומות רבים  <BR>
ביישובי יש"ע פרצו בשיר ושבח. נערים ונערות ברחבי<BR>
הארץ, חילוניים כדתיים, דיברו על גולדשטיין כגיבור<BR>
או קדוש...בישיבה הגדולה בקרית ארבע הוספד גולדשטיין<BR>
על-ידי ראש הישיבה ותואר בתואר קדוש. קברו של    <BR>
גולדשטיין בקרית ארבע הפך להיות אתר עלייה       <BR>
לרגל...בהלוויה ההמונית שנערכה לגולדשטיין בחברון, <BR>
השתתף גם בחור אלמוני מהרצליה, שנפעם מ"מסירות   <BR>
הנפש" של גולדשטיין ומעריציו. בעוד פחות משתי שנים<BR>
עתיד יגאל עמיר להמשיך את הטירוף הנורא ולהתיר את<BR>
דמו של ראש ממשלת ישראל."                       </P>
<P ALIGN="RIGHT">
אינני חושב שיש צורך בהסברים מורכבים כדי להבין  <BR>
שהתיאור החד והמדויק של הרב עמיטל את הקשר בין   <BR>
אירועי  המערה )באוהל יצחק( לבין אירועי הכיכר   <BR>
)לימים ע"ש יצחק רבין( ממחיש את הנאמר ע"י חז"ל  <BR>
בתנא דבי אליהו רבה:                            </P>
<P ALIGN="RIGHT">
" לא נתנה תורה על מנת כן אלא  לקדש  שמו  הגדול,<BR>
 שנאמר 'ויאמר עבדי אתה ישראל  וגו''  )ישעיה  מ"ט<BR>
 ג'( - מיכן אמרו ירחיק אדם עצמו  מן  הגזל,     <BR>
מישראל  ומן הגוי ואפילו מכל אדם שבשוק;   שהגונב <BR>
 לגוי,   לסוף  שהוא  גונב  לישראל, והגוזל  לגוי <BR>
לסוף  שהוא  גוזל  לישראל,  נשבע  לגוי לסוף  שהוא<BR>
 נשבע לישראל, מכחש לגוי לסוף מכחש על  ישראל,   <BR>
שופך דמים לגוי לסוף שהוא שופך דמים לישראל  ולא <BR>
נתנה תורה על מנת כן, אלא כדי לקדש שמו  הגדול   <BR>
'ושמתי בהם אות ושלחתי מהם פליטים וגו''  )ישעיה <BR>
ס"ו י"ט( מהו אומר בסוף העינין? 'והגידו את כבודי<BR>
בגוים'"                                        <BR>


                   )תנא דבי אליהו רבא, פרשה כו(</P>
<P ALIGN="RIGHT">
אמירה החלטית זו הנראית פשוטה ומובנת מאליה לכל  <BR>
בר-דעת ובר-לבב - אך אולי יש צורך לשנן אותה     <BR>
ולהזכיר אותה ללא הרף בדורנו,  כי לעתים נדמה שאמת<BR>
פשוטה זו נשתכחה מאתנו - מלמדת אותנו שאין       <BR>
קטגוריות מוסריות נפרדות לעמים שונים וכל המנסה  <BR>
ליצור, על בסיס דברי תורה, מוסר שבטי או גזעני,  <BR>
אינו אלא מעוות דברי תורה ודברי חכמים ועלול להפוך<BR>
את עם ישראל מעם סגולה לשפ?ל שבעמים ועל-ידי-כך  <BR>
להביא לידי חילול השם איום ונורא, והרי כל תפקידנו<BR>
בעולם אינו אלא "לקדש את שמו הגדול".            </P>
<P ALIGN="RIGHT">
המתנות הגדולות שניתנו לנו על-ידי הקדוש ברוך    <BR>
הוא, ניתנו על תנאי ונועדו לאפשר לנו לקדש שם שמים<BR>
בעולם.                                         </P>
<P ALIGN="RIGHT">
בהמשך פרשת עגלה ערופה המסיימת את פרשתנו, דורשים<BR>
חז"ל בספרי את הפסוק:                           </P>
<P ALIGN="RIGHT">
"כפר לעמך ישראל אשר פדית" -                    </P>
<P ALIGN="RIGHT">
 'אשר  פדית':  על  מנת כן פדיתנו,  שלא יהיה בנו<BR>
שופכי דמים . )סיפרי פרשת שופטים, פיסקא רי(     </P>
<P ALIGN="RIGHT">
והמלבי"ם מפרש : "ופירשו חז"ל  שמלמד שעל מנת כן <BR>
פדה אותנו, שלא ימצא בדור מן הדורות שופכי דמים, <BR>
ועתה שנמצא שופכי דמים, התגלה למפרע שיוצאי מצרים<BR>
לא היו ראויים אל הפדיון, וכל הנסים שעשה להם היו<BR>
ללא צורך..."                                     </P>
<P ALIGN="RIGHT">
התורה, השחרור מעול מלכויות בדורת השונים - החל  <BR>
ביציאת מצרים - והכניסה לארץ ישראל, הן מתנות    <BR>
יקרות וטובות שניתנו לנו על תנאי, כדי שתהיה לנו <BR>
האפשרות להקים חברה ערכית ללא שפיכות דמים. רק   <BR>
חברה ללא שפיכות דמים היא חברה היכולה לקדש את שמו<BR>
הגדול של הקב"ה.                                </P>
<P ALIGN="RIGHT">
נראה לי שבחודש אלול )"אני לדודי ודודי לי"(, בו <BR>
נדרשים אנו להתקרב מחדש אל אבינו שבשמים, עלינו  <BR>
להתבונן באמת פשוטה זו, לשנן אותה לעצמנו,       <BR>
לילדינו, לחניכינו, לשכנינו ולכל מי שמוכן לשמוע <BR>
אותנו ולעשות כל מה שביכולתנו כדי שלא נצטרך,    <BR>
חלילה, לעמוד ולהצהיר: "ידינו לא שפכו את הדם    <BR>
הזה".                                          </P>

<P ALIGN="RIGHT">
<FONT SIZE="-1"><I>       .פנחס לייזר, עורך שבת שלום, הוא פסיכולוג</I></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
בחירת המלך: מצווה או פשרה?                     </h3>
<P ALIGN="RIGHT">
'אשימה  עלי  מלך  ככל  הגוים':   שתהיה   המלכות<BR>
 לו   ולזרעו,  לא  כענין השופטים שהיה השופט מולך<BR>
הוא   בלבד אבל לא זרעו אחריו, ועל מנוי שופט למלך<BR>
בזה   האופן  נצטוו  בביאתם לארץ כאמרו 'ולא תהיה<BR>
עדת   ה' כצאן אשר אין להם רועה'. אמנם שיהיה המלך<BR>
כמלכי הגויים מחזיק במלכות הוא וזרעו נמאס אצל האל<BR>
יתברך, אבל צוה שכאשר יקשו ערפם להעמיד להם מלך  <BR>
בזה האופן, לא יבחרו אלא אדם כשר שיבחר בו ה'...    <BR>
 )ספורנו דברים  יז , יד(                       </P>

<P ALIGN="RIGHT">
עזבנו את הפוליטיקה העולמית מאונס שיש בו רצון   <BR>
פנימי, עד אשר תבוא עת מאושרה, שיהיה אפשר לנהל  <BR>
ממלכה בלא רשעה וברבריות; זהו הזמן שאנו מקווים. <BR>
מובן הדבר שכדי להגשימו אנו צריכים להתעורר      <BR>
בכוחותינו כולם, להשתמש בכל האמצעים שהזמן מביא: <BR>
הכל יד אל בורא כל עולמים מנהלת. אבל האיחור הוא <BR>
איחור מוכרח, בחלה נפשנו בחטאים האיומים של הנהגת<BR>
ממלכה בעת רעה. והנה הגיע הזמן, קרוב מאד, העולם <BR>
יתבסם ואנו נוכל כבר להכין לעצמנו, כי לנו כבר   <BR>
אפשר יהיה לנהל ממלכתנו על יסודות הטוב, החכמה,  <BR>
היושר וההארה האלהית הברורה.       )אורות לראי"ה<BR>
קוק זצ"ל(                                      </P>

<P ALIGN="RIGHT">
...ונראה דמשום הנהגת המדינה משתנה, אם מתנהג על פי<BR>
דעת מלוכה או על פי דעת העם ונבחריהם, ויש מדינה <BR>
שאינה יכולה לסבול דעת מלוכה, ויש מדינה שבלא מלך<BR>
היא כספינה בלי קברניט, ודבר זה אי אפשר לעשות ע"פ<BR>
מצות עשה, שהרי בענין השייך להנהגת הכלל, נוגע   <BR>
לסכנת נפשות שדוחה מצות עשה... משום הכי, לא אפשר  <BR>
לצוות בהחלט למנות מלך כל זמן שלא עלה בהסכמת העם<BR>
לסבול עול מלך...)מתוך פירוש "העמק דבר" לנצי"ב(   </P>

<P ALIGN="RIGHT">
...ניתן לומר כי כל מקורות היהדות מאוחדים בדעה, כי<BR>
לעולם אין לראות בשלטון המדיני ערך מן הערכים    <BR>
היסודיים במציאות האנושית של קיום התורה, אלא הוא<BR>
מהווה סיפוק צורך הכרחי, המותנה בשלטון, מלכות או<BR>
רשות, שסיכון רב כרוך בהם, ולעולם יש לבחון אם אין<BR>
שכרו של דבר יוצא בהפסדו. )מתוך: "שבע שנים של   <BR>
שיחות על פרשת השבוע" לפרופ' י. ליבוביץ ז"ל, עמ'<BR>
                                           (847</P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"כי תקרב אל עיר להלחם עליה וקראת אליה לשלום":  <BR>
באיזו מלחמה מדובר?                             </h4>
<P ALIGN="RIGHT">
'כי תקרב אל עיר': במלחמת הרשות הכתוב מדבר, כמו <BR>
שמפורש בענין 'כן תעשה לכל הערים הרחוקות וגו'' .<BR>
)רש"י דברים  כ ,י(                             </P>

<P ALIGN="RIGHT">
...במלחמת  הרשות  הכתוב  מדבר,   שפותחין לשלום,  <BR>
אבל  במלחמת  מצוה  של  שבעה עממין אין פותחין להם<BR>
 לשלום,  כך פירש רש"י ז"ל.                     </P>
<P ALIGN="RIGHT">
 והנה הכתוב מדבר בסתם,  כי תקרב אל עיר, ובודאי <BR>
כל עיר וכל מלחמה במשמע,   ובין  מלחמת  הרשות   <BR>
ובין מלחמת מצוה פותחין  שלום,   חוץ  מעמון     <BR>
ומואב,  שהכתוב פירש בהם )דברים כג( 'לא תדרוש   <BR>
שלומם וטובתם'.  ואפילו עמון  ומואב  שאין  פותחין<BR>
 להם שלום, אם השלימו מעצמן מקבלין אותן, ללמדך  <BR>
כמה גדול כח השלום. והנה  פרשה זאת אזהרה לישראל <BR>
שלא יעשו מלחמה                                 </P>
<P ALIGN="RIGHT">
עם שום אומה בעולם, עד שקוראין לה לשלום... )רבינו <BR>
בחיי שם, שם(                                   </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Shemot </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת שמות</FONT><BR>
<FONT SIZE="3" COLOR="navy">גליון מס' 13 תשנ"ח</FONT>

 </p>


<DIV ALIGN=right>
<H3>"רק האדם הופך "צפצוף" ל"דיבור</H3>

ואזי יכולין לעשות מהצפצוף דהינו הקול היוצא מהקנה<BR>
שהוא רק קול פשוט<BR>
וצפצוף, שיהיה נעשה דבור, על ידי חמשה מוצאות הפה<BR>
שמחתכים הדבור כי עקר<BR>
ההבדל שיש בין אדם לחי, הוא על ידי חתוך הדבור,<BR>
שהוא גדר האדם שהוא מדבר<BR>
בבחינת "מי שם פה לאדם", ועיקר ההבדל הוא חתוך<BR>
הדבור, דהינו שהאדם עושה<BR>
מהצפצוף והקול חתוך האותיות והדבור, כי גם בהמות<BR>
ועופות יש להם קול וצפצוף,<BR>
רק שאין להם חתוך האותיות והדבור, וזהו גדר האדם<BR>
שיכול לחתך הדבור.<BR>
<BR>
<FONT SIZE="-1">(לקוטי מוהר"ן לרבי נחמן מברסלב, פרשה רכה)</FONT><BR>

<hR>

<H2>שכחה: סוד השעבוד</H2>

<H3>נעם ציון</H3>

כמו כל ספר חדש, אנחנו פותחים את ספר "שמות"<BR>
בדריכות ומביאים לקראתו ציפיות<BR>
רבות שלא תמיד מתגשמות . אני מציע, במאמר זה, לבחון<BR>
ציפיות אלו.<BR>
<BR>
הסגנון של סיפור יציאת מצרים מבטיח לנו דרמה<BR>
עלילתית אוטוביוגרפית של עמינו<BR>
ולא הסטוריה עתיקה ואובייקטיבית .דרמה מסורתית<BR>
מתפתחת כידוע מבעיה שיוצרת<BR>
מתח להתרת המתח , מנקודת התחלה המובילה לקו הסיום .<BR>
מאז גן הילדים, יודע כל<BR>
יהודי שקו הסיום הוא יציאת מצרים ולאחר מכן מתן<BR>
תורה )השיאים בספר שמות(<BR>
ובגרסה ציונית, הכניסה לארץ ישראל )ספר יהושע( . לא<BR>
במקרה, יציאת מצרים והחזרה<BR>
לארץ ישראל חלים באותו תאריך, בחג הפסח )שמות יב<BR>
,יהושע ה ( . הפתיחה והסיום<BR>
מוכרים, אבל ההנאה בקריאה נעוצה בעליות ובמורדות של<BR>
העלילה ובהפתעות שבדרך<BR>
)כגון העיכוב הבלתי-מתוכנן של 40 שנה לפני הכניסה<BR>
לארץ (. מהן ההפתעות בשמות<BR>
פרק א ומה חסר בהקדמה לספר שמות ? תחושת חסרון תמיד<BR>
נמדדת בציפיות .מה אני<BR>
מצפה מפתיחה לסיפור עלילתי מרתק ? ציון שמות<BR>
הגיבורים ,מקומם, זמנם והרקע<BR>
להימצאותם שם ובמיוחד הצגת בעיה או מוקד מתח שממנו<BR>
יתפתח המאבק הדרמטי של<BR>
הסיפור . כל ילד יוכל לזהות יסודות אלו מסרטי מתח<BR>
בטלויזיה שנוהגים להיפתח ברצח<BR>
- יד המחזיקה אקדח דרך חלון ויורה - ובהמשך מחפשים<BR>
את המבצע עד שבסיום חוזרים<BR>
לפתיחה ומזהים את היד שנראתה בפתיחה ואת האקדח בידי<BR>
החשוד . המבנה המעגלי<BR>
של סיפור העלילה מאפיין גם את סיפורי המקרא.<BR>
</DIV>
<DIV ALIGN=right>
<BR>
אולם, הפרק הראשון ב"שמות" הנחיל לי הפתעות. למרבה<BR>
הפלא, אין שום מאבק בין<BR>
פרעה המשעבד לבין בני ישראל .אחת התעלומות החשובות<BR>
של הפרק היא: מדוע בני<BR>
חורין המאבדים את חירותם - משפחת יוסף המיוחסת,<BR>
בעלת אדמה , ארץ גושן ופטורה<BR>
ממסי מדינה ) בראשית מז ( - לא נאבקים נגד רודן<BR>
כפוי טובה? בהמשך הניתוח של<BR>
הפרק, ננסה להציע סיבות לסבילות הזאת ובכך לגלות מה<BR>
נחוץ לקבוצת אנשים גם היום<BR>
כדי לשמור על עצמאותה כאומה . במידה מסוימת, חוסר<BR>
ההתנגדות של עם הוא תוצאה<BR>
ישירה של תכסיסים של פרעה - המדיניות של הבה נתחכמה<BR>
לו  האמורה להתגבר<BR>
על בני ישראל מבלי לעורר התקוממות. מהי התוכנית<BR>
הסודית של פרעה ? כאן<BR>
ההפתעה השנייה; בפרק א גיליתי שהמטרה של פרעה<BR>
ומדיניותו המתוחכמת איננה<BR>
לשעבד אלא להשמיד .<BR>
</DIV>
<DIV ALIGN=right>
<BR>
יעד ההשמדה מופנה דווקא כלפי בני ישראל ממין זכר ,<BR>
הגברים, שהם עיקר כוח<BR>
העבודה של האימפריה. העמדת שרי מיסים , נוגשים של<BR>
מס עבודה , היתה רק העמדת<BR>
פנים שהרי יעודם למרר את חייהם ולהוריד את כוח<BR>
הילודה שלהם . המאבק הבסיסי<BR>
אינו בין רודן למשועבדים מורדים, אלא בין רוצח עם<BR>
לבין כוחות החיים שמחזיקים את<BR>
העם . פרעה הראשון בספר שמות מעונין להחליש ואף<BR>
להשמיד את העם ולא לכבוש<BR>
ולנצל את כוח העבודה שלו. עכשיו שהאויב העלילתי<BR>
ותוכניתו התבהרו ,חסר לי,<BR>
כקורא, הגיבור שיעמוד בפרץ. בקריאת שמות א -6 ,<BR>
מוצגים שמותיהם של גיבורים<BR>
רבים אך בפסוק השישי כולם מתים ואין גיבור אחד<BR>
באופק. אומנם,מציינים את מקום<BR>
האירוע - ארץ מצרים - אך אין כל רמז לסיבת ירידתם<BR>
של בני ישראל למצרים ואין זכר<BR>
למקום מוצאם - ארץ ישראל - . בלי אזכור של ארץ<BR>
ישראל, אין פתיחה למעגל העלילתי<BR>
שיוביל את בני ישראל ממצרים דרך המדבר ובחזרה לארץ<BR>
ישראל כארץ האבות . בכלל,<BR>
אין עדיין מוקד של מתח ומאבק , והגיבור החשוב ביותר<BR>
בכל המקרא ובמיוחד בספר<BR>
יציאת מצרים - חסר, והוא האלוהים . גם ההבטחות שלו<BR>
לאבות והתוכנית שגילה<BR>
לאברהם בברית בין הבתרים לא מוזכרות . מכאן שהפתיחה<BR>
היא אכזבה. כמובן,<BR>
<BR>
בהתבוננות מעמיקה, מתגלים עקבותיו הברורים של<BR>
הגיבור - אלוהים - שפועל ככוח<BR>
של חיים מול כוחות המוות של פרעה . עצם התיאור של<BR>
בני ישראל - פרו ושירצו<BR>
וירבו ויעצמו במאוד מאוד ותמלא הארץ אותם  )שמות א<BR>
7 ( - מזכיר את הברכה<BR>
האלוהית לאדם )בראשית א 28(. הפזמון של רב ועצום<BR>
ממנו  , כן ירבה וכן יפרוץ<BR>
)שמות א 21 ,12 , 9 ( מזכיר את ההבטחות האלוהיות<BR>
לאבות האומה . הנשים - המילדות<BR>
בפרק א ואם משה ובת פרעה בפרק ב - מייצגות את<BR>
האלוהים בצורה בלתי מודעת<BR>
כאשר הן מצילות חיי אדם באמצעות תיבה - הד לתיבת<BR>
נוח . אולם מבחינה ספרותית<BR>
ואף תיאולוגית, לא הבנתי למה הסתירו את פעולת האל<BR>
ולמה לא הציגו גיבורים<BR>
ישראלים כדי להנהיג את המאבק בדור לפני משה . דרך<BR>
אחת היא להודות שספר שמות<BR>
איננו ספר חדש, אלא המשך ישיר לספר בראשית ושם כל<BR>
הרקע מובא כהלכה . אולם ,<BR>
גם אם ספר שמות הוא רק הפרק החדש בהמשך הסיפור ,<BR>
נהוג להזכיר לקורא פרטים<BR>
חיוניים של הפרק הקודם . שמות א 1-5 אכן חוזר ומסכם<BR>
את מה שכבר דווח בבראשית<BR>
מו - 27 : ואלה שמות בני ישראל הבאים מצרימה...כל<BR>
הנפש לבית יעקב הבאה<BR>
מצרימה שבעים . אבל, מדוע לא הזכיר פרטים חשובים<BR>
הרבה יותר כגון ארץ ישראל<BR>
והבטחת האלוהים לאברהם?<BR>
</DIV>
<DIV ALIGN=right>
<BR>
דרך שניה היא לעמוד על מגמת הסופר, שהדגיש בתחילת<BR>
הישיבה בארץ מצרים את מה<BR>
שחסר לבני ישראל כמהגרים בארץ נוכריה . חסרות להם -<BR>
תודעה לאומית ,תודעה<BR>
הסטורית ותודעה רוחנית . שמות א 1-6 בא לספר על מות<BR>
כל הדור של המהגרים שזכרו<BR>
את העבר . נוכל להבין איפה מדוע הדורות החדשים לא<BR>
מתקוממים נגד רצונו של פרעה<BR>
לשעבדם , מדוע אין הם מתפללים לאלוהים לבקש עזרה,<BR>
ומדוע אין הם מעמידים<BR>
מנהיגות להחזיר אותם לארץ אבותם ,מדוע הם אינם<BR>
מנצלים את הכוח המספרי האדיר<BR>
שצברו . הזכרון הוא סוד הגאולה כפי שקבע הבעל שם<BR>
טוב .במצרים, השכחה היתה<BR>
סוד הגלות וגם השעבוד , הם התקבלו על-ידי המהגרים<BR>
העברים כמובנים מאליהם.<BR>
<BR>
לדעתי, ניתן למצוא פתרון להתעלמות מאזכרה מפורשת<BR>
של אלוהים , ארץ ישראל ,<BR>
האבות ושמותיהם של מנהיגי הדור בפרק א'. התעלמות זו<BR>
קשורה לחוסר ההתנגדות<BR>
של בני ישראל לתהליכי ההשמדה תוך כדי שעבוד מפרך.<BR>
התורה רצתה לאותת לנו<BR>
שהשכחה שפוקדת מהגרים רבים בעברם מארץ לארץ ובמיוחד<BR>
פוקדת את בניהם ובני<BR>
בניהם הרוצים להקלט בארצם החדשה, פקדה גם אותנו ,<BR>
בניגוד למדרש המפורסם על<BR>
בני ישראל ששמרו שמותיהם ולשונם ומלבושם המיוחד ,<BR>
חשתי ששמות א בא למסור<BR>
מסר הדומה למדרש אחר, האומר שבני ישראל במצרים<BR>
הפסיקו לערוך ברית מילה על<BR>
מנת שיוכלו להתבולל ולמלא את כל ארץ מצרים ולא רק<BR>
את ארץ גושן )כדעת הנציב<BR>
מוולוזין(.<BR>
</DIV>
<DIV ALIGN=right>
<BR>
הנושא ששכחה טבעית או מכוונת חוזרת לגבי פרעה )אשר<BR>
לא ידע את יוסף - שמ א<BR>
8 (,לגבי משה )ויהי לה לבן  - לבת פרעה - שמ ב 10(<BR>
ואף כביכול לגבי אלוהים<BR>
)וישמע אלוהים את נאקתם , ויזכר אלוהים את בריתו<BR>
-שמ ב 24(.האל שנזכר הוא<BR>
כביכול אל ששכח,שזקוק לתהליך של הזכרה וחזרה לזהותו<BR>
כאלוהי האבות . משה,הבן<BR>
המאומץ שגדל בבית פרעה, חייב להחליט לחזור אל אחיו<BR>
בגיל ההתבגרות . משה שברח<BR>
למדין והשתקע שם, התחתן והסתפח בתוך בית יתרו, זקוק<BR>
לקריאה מפורשת מאלוהים<BR>
)- אלהי אביך( כדי לחזור אל אבותיו ואל אחיו<BR>
ולהוציא את עמו. לדעתי, המסר של<BR>
ספר שמות קשור למצווה של והגדת לבנך )שמות י"ג 8(<BR>
המוזכר באמצע תאור ליל<BR>
הסדר הראשון במצרים: עם שאינו זוכר את עברו, את<BR>
יעודו ואת ארץ מוצאו סופו<BR>
להתקפל ולהיות עבדים. עם חופשי נשאר חופשי כל עוד<BR>
סיפורו מועבר מדור לדור.*<BR>
בני בניו של יעקב מתרבים במצרים אך אינם בני חורין,<BR>
במובן הפוליטי-לאומי. הם חיים<BR>
בתקופה של חוסר תודעה רוחנית לאומית, ולכן, בפרק<BR>
ג', יצטרך האלוהים להתגלות<BR>
מחדש בפני מנהיגיהם כפי שהתגלה לאבותיהם ולהביא<BR>
אותם אט אט בעזרת משה,<BR>
לתודעה עצמית חדשה. תוכן ההתגלות בסנה הבוער באש<BR>
והמסר שנמסר למשה עבור<BR>
עמו הוא מילוי הפרטים ההסטוריים שנשכחו לדורות<BR>
שנולדו במצרים ושלא הוזכרו<BR>
בפתיחה לספר שמות. נאמר שם למשה במפורש:"אנוכי<BR>
אלוהי אברהם" )שמות ג'16 ( .<BR>
<BR>
"אעלה אתכם מעני מצרים אל ארץ הכנעני" )שמות ג'17<BR>
(. אבות, ארץ, אלוהים ומנהיג הם<BR>
היסודות שהופכים את בני ישראל לעם, לא רק במושגים<BR>
מספריים, אלא במושגים של<BR>
תודעת עבר, תודעת יעוד ותכנית לקראת עצמאות. ספר<BR>
שמות מעונין לא רק לספר את<BR>
מה שקרה בהסטוריה- המעבר משעבוד לחירות - אלא גם<BR>
להדגיש את החשיבות של<BR>
הזכרון ההסטורי. מי שאין לו זכרון הסטורי כמו אותם<BR>
המנהיגים במצרים, עלול לעבור<BR>
תהליך הסטורי הפוך, מחירות לשעבוד, ולאבד את הדחף<BR>
לחיים לאומיים עצמאיים.<BR>
"בימים הרבים" האלו של פוסט-מודרניזם<BR>
ופוסט-ציוניות, כאשר מתחזקת התודעה<BR>
האינדיבידואלית והמערבית על חשבון התודעה המשפחתית<BR>
והלאומית, אנחנו עלולים<BR>
לשכוח את הסיפור כליל. לעתים קרובות, הפילוג בין<BR>
ימין ושמאל נותן דחיפה נוספת<BR>
לאלו שמתנגדים לימין הציוני לדחות גם סוגים אחרים<BR>
של יהדות וציונות. תקוותי שכל<BR>
יהודי ימצא דרך לקחת חלק בסיפור הלאומי שפתיחתו<BR>
בספר שמות ולאפשר לזולת<BR>
פרושים משלו ל"מחנה הלאומי" ל"יהדות התורה" ולסיפור<BR>
יציאת מצרים.<BR>
<BR>
<FONT SIZE="-1">נעם ציון כותב תכניות לימודים ומרכז השתלמויות<BR>
למורים במכון שלום הרטמן<BR>
בירושלים</FONT><BR>
</DIV>
<DIV ALIGN=right>

<BR>
*בספר "שורשים" של אלכס היילי ובסרטים שהופקו על<BR>
בסיס הספר תחת השם "קונטה-<BR>
קינטי", מתואר נער שחור בוגר הנלקח כעבד לאמריקה.<BR>
הנער עצמו זוכר את ההסטוריה<BR>
של שבטו ונאבק תמיד למען חירותו, אך העבדים השחורים<BR>
שנולדו בארה"ב אינם מבינים<BR>
כלל מה זאת חירות ולכן נשארים פסיביים למרות סבלם<BR>
והשפלתם .בניו ובני בניו של<BR>
קונטה קינטי ממשיכים למרוד מפני שקונטה קינטי העביר<BR>
את סיפורו מדור לדור בבחינת<BR>
"והגדת לבנך".<BR>
</DIV>
<DIV ALIGN=right>

<hR>


<FONT COLOR="#000080" SIZE="5">,ההורג, גם כאשר יש הצדקה למעשהו<BR>
</DIV>
<DIV ALIGN=right>
אינו יכול למחוק את זכרון ההריגה.<BR></FONT>
</DIV>
<DIV ALIGN=right>
<BR>
אמר לו הקב"ה למשה:" משה, בן מי אתה ?" אמר לו:"בן<BR>
עמרם".<BR>
-"ועמרם בן מי הוא?".אמר לו : " בן קהת"....אמר לו<BR>
הקב"ה: "נשאר מהם שום אדם חי<BR>
?"אמר לו:"כולם מתו".<BR>
</DIV>
<DIV ALIGN=right>
<BR>
אמר לו הקב"ה:"ואתה רוצה לחיות?!" אמר לו: "רבונו<BR>
של עולם, אדם הראשון גנב ואכל<BR>
מה שלא רצית וקנסת עליו מיתה, ואני - גנבתי כלום<BR>
לפניך?! וכבר כתבת עלי "עבדי<BR>
משה בכל ביתי נאמן" - ואיך אמות?... אמר לו:" כלום<BR>
אתה גדול מאברהם שניסיתי אותו<BR>
בעשרה נסיונות?" אמר לו:"אברהם- יצא ממנו ישמעאל<BR>
שיאבדו בניו את בניך".<BR>
אמרלו:"האתה גדול מיצחק?" אמר לו:" יצחק - ייצא<BR>
מחלציו מי שיחריב את ביתך ובניו<BR>
יהרגו את בניך" אמר לו הקב"ה:"כלום אמרתי לך שתהרוג<BR>
את המצרי" אמר לו משה:"ואתה<BR>
הרגת כל בכורי מצרים ואני אמות בשביל מצרי אחד?!"<BR>
אמר לו הקב"ה:" ואתה דומה אלי,<BR>
ממית ומחיה? כלום אתה יכול להחיות כמוני?"<BR>
</DIV>
<DIV ALIGN=right>
<BR>
<FONT SIZE="-1">מתוך המדרש "פטירת משה", "בית המדרש" מובא בעיונים)<BR>
חדשים לספר שמות לפרופ'<BR>
נחמה ליבוביץ' ז"ל(<BR>
</FONT>
</DIV>
<DIV ALIGN=right>
<hR>

<H4>סוד ההתגלות והגאולה היא בהשתתפות בצער</H4>
</DIV>
<DIV ALIGN=right>

אמר רבי ינאי: מה התאומים הללו, אם חשש אחד בראשו,<BR>
חבירו מרגיש כן, אמר<BR>
הקדוש ברוך הוא כביכול: עמו אנכי בצרה" )תהלים צא,<BR>
טו("<BR>
דבר אחר מהו "עמו אנכי בצרה"?כשיש להם צרה, אינם<BR>
קוראים<BR>
אלא להקדוש ברוך הוא. במצרים:"ותעל שועתם אל<BR>
האלהים" )שמות ב, כג( בים<BR>
)שם יד, י(:" ויצעקו בני ישראל אל ה' "וכאלה רבים,<BR>
ואומר: "בכל צרתם לו צר"<BR>
)ישעיה סג, ט( אמר לו הקדוש ברוך הוא למשה: אי אתה<BR>
מרגיש שאני שרוי בצער,<BR>
כשם שישראל שרוים בצער הוי יודע ממקום שאני מדבר<BR>
עמך מתוך הקוצים,<BR>
כביכול אני שותף בצערן.) מדרש רבה שמות פרשה ב(<BR>
</DIV>














<P ALIGN="center">

</P>

</body></html>

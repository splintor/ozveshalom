<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Tazria Metzura</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת תזריע-מצורע</FONT><BR>
<FONT SIZE=+3 color="Navy">יום העצמאות</FONT><BR>
<FONT SIZE="3" COLOR="navy">גליון מס' 78 תשנ"ט</FONT>

 </p>

<P ALIGN="right">
וצוה  הכהן  ולקח  למטהר שתי צפרים חיות טהרות   <BR>
ועץ ארז ושני תולעת ואזב. )ויקרא  יד , ד(       </P>
<P ALIGN="right">
"ועץ ארז": לפי שהנגעים באין על גסות הרוח.      </P>
<P ALIGN="right">
"ושני  תולעת ואזוב":  מה תקנתו ויתרפא? ישפיל   <BR>
עצמו מגאותו כתולעת וכאזוב. )רש"י ויקרא יד , ד( </P>

<h3 ALIGN="right">
טהרת המצורע                                    </h3>
<P ALIGN="right">
האופי הבלתי סוציאלי המסומל על-ידי ציפור הדרור, <BR>
שאינה מקבלת מרות, מתבלט כאן כניגוד לאופי       <BR>
הסוציאלי של מיש שברצונו לשוב, להיכנס ולהיצמד   <BR>
לחברה האנושית המושתתת על יסודות סוציאליים; זהו <BR>
הניגוד בין "בהמת השדה" לבין "אדם מן היישוב".   </P>
<P ALIGN="right">
כניסה זו לחברה הסוציאלית מותנית בקיום הציווי:  <BR>
"ושחט את הצפור", פירושו של דבר, שעל האדם לשעבד <BR>
בכל מאודו את בהמיותו הבלתי מרוסנת לקבלת הרצון  <BR>
האנושי התקיף במוסריותו.                        <BR>
<FONT SIZE="-1">
)מתוך פירוש רש"ר הירש על ספר ויקרא, מובא ע"י   <BR>
פרופ' נחמה ליבוביץ' ז"ל  ב"עיונים חדשים בספר   <BR>
ויקרא", עמ' 162(                               </FONT></P>

<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
צרעת הבגד וצרעת הבית: מחלות חברתיות שתיקונם    <BR>
השלום המשיחי                                   </h3>

<h3 ALIGN="right">
מישל רבל                                       </h3>

<P ALIGN="right">
בפרשיות תזריע  ומצורע התורה מקדישה מאה ושש עשרה<BR>
פסוקים לתיאור מדויק של הצרעת וכל הדינים החלים על<BR>
המצורע. "הצרעת היא ההפרעה העורית המתוארת ביותר <BR>
במקרא ובחז'ל " קובע הרב פרופי אברהם שטיינברג   <BR>
באנציקלופדיה הלכתית רפואית שלו )ערך "עור"(. אבל<BR>
למרות הפרטים הרבים על הנגעים, אי אפשר לזהות את <BR>
המחלה: "הצרעת המקראית איננה דומה לצרעת הרפואית <BR>
המוכרת לנו שכן הרבה פרטי דינים ותיאורים לא     <BR>
ניתנים להסבר רפואי על פי ידיעותינו כיום" )שם(. <BR>
אכן קשה להבין מהי אותה "זאת תורת הצרעת" )ויקרא <BR>
י'ד, נ'ז(, ואולי טעות היא לשים את הדגש על המילה<BR>
"צרעת" כאשר הדגש הוא על "זאת התורה" )שם, נ'ד(. <BR>
הנושא איננו רפואי אלא ערכי-מוסרי. כי אז מובן לנו<BR>
ביתר קלות למה הכהן הוא שרואה את הנגע ומטמא אותו<BR>
ולא רופא ש"רפא ירפא" )שמות כ'א,י'ט(. המחלה     <BR>
המתוארת כאן היא למעשה פגיעה בקשר שבין האדם     <BR>
והחברה: "אמר ריש לקיש: מאי דכתיב 'זאת תהיה תורת<BR>
המצורע'? זאת תהיה תורתו של מוציא שם רע" )ערכין <BR>
ט'ו ב'(. אין כאן רק נוטריקון ומשחק מילים על    <BR>
מצו-רע, אלא מדובר באמת על אדם שאינו מסתדר ערכית<BR>
עם סביבתו, אינו מדבר טוב אלא מוציא רע. הצו     <BR>
"והובא אל אהרון הכהן...והסגיר הכהן את הנגע שבעת<BR>
ימים" )ויקרא י'ג, ב'-ד'( מוסבר אם זוכרים את    <BR>
הנאמר בפרקי  אבות )א', י'ב( "היה מתלמידיו של   <BR>
אהרון הכהן, אוהב שלום ורודף שלום", כלומר שילמד <BR>
הצרוע הזה ממידת החסד והאהבה שמסמל  הכהן. וגם   <BR>
ההסגר בא על מנת שיהיה לו זמן  להרהר בחשבון נפש <BR>
על מצבו החברתי הרעוע )ולא כפי ההסבר הרפאוי     <BR>
שההסגר סימן שאבותינו ידעו כבר על מחלות מדבקות(.<BR>
וכך מובן  המדרש "והיה בעור בשרו לנגע צרעת: מלמד<BR>
שהוא מצטער ממנו" )ספרא דיב' דנגעים א'(, עיקר   <BR>
הטיפול שהנגוע יצטער על איך הוא מנהל את חייו.   </P>
<P ALIGN="right">
המאור ושמש מפרש למה סימן הנגע ש"הפך לבן":" אם  <BR>
ח"ו הולך בדרך לא טוב אזי גורם במעשיו שנעקר ממנו<BR>
הנפש כידוע מגמרא 'כל הכועס משכח תלמודו ומוסיף  <BR>
טיפשות' )נדרים כ'ב( ובזוהר 'ע'י הכעס נעקר נשמתו<BR>
ממנו...שבשעת הכעס נעשה האדם לבן, ]וגם[ מלבין פני<BR>
חברו". ועוד מפרש  שהנגע הנקרא "שאת" מראה על    <BR>
התנשאות האדם. כל התנהגותו של  אדם המדבר לשון   <BR>
הרע, כועס על אחרים שאינם לרוחו ומעליב אותם,    <BR>
מביאה לקלקול גדול ואפילו אם הוא תלמיד חכם נשכח <BR>
תלמודו, נאבדה תורתו ומתנהג כמו טיפש. זאת תורת  <BR>
הצרעת. ול"מחלה" ממדים עמוקים יותר. ספר הזוהר   <BR>
בתזריע )סעיף צ'ד בתרגום הסולם( אומר: "בשביל לשון<BR>
הרע מזדמן נחש הקדמוני&hellip;שכתוב 'וישלח ה' בעם את   <BR>
הנחשים השרפים' )במדבר כ'א, ו'(". וידוע שהתרופה <BR>
נגד הנחשים האלו הנו הנחש נחושת שעשה משה, ושואלת<BR>
הגמרא )ר'ה, כ'ט א'( וכי נחש ממית או נחש מחיה!  <BR>
אלא בזמן שישראל מסתכלים כלפי מעלה ומשעבדים את  <BR>
ליבם לאביהם שבשמים היו מתרפאים". ועל זה הפירוש <BR>
הנפלא של המאור ושמש )פרשת זכור(: מהו מסתכלים   <BR>
כלפי מעלה ? שיהיו מסתכלים במעלות אחד של חברו   <BR>
)ולא בחסרונות( ואוהבים אחד את השני.            </P>
<P ALIGN="right">
אך מה הקשר בין חוסר אהבת הזולת ובין נגעים      <BR>
בעור?. האם יש כאן מחלה פסיכו-סומאטית ? שוב עדיף<BR>
לעיין בפנימיות דברי התורה. בספר שני לוחות הברית,<BR>
השל"ה מזכיר שהמילה עור מופיעה בתורה לראשונה    <BR>
ב"כותנות עור" שעשה הבורא לאדם וחווה אחרי שהכשילם<BR>
הנחש הקדמוני, ולולא זה היה להם  אור ולא עור.   <BR>
עונש המוות שהוזהר בו האדם לפני שאכל מעץ הדעת לא<BR>
בוצע בו אבל קין הרג את הבל. אח רוצח את אחיו,   <BR>
מקנאה, מחמדה, והכל תוצאה מזה שאדם איבד את אור  <BR>
נשמתו שנהפך לעור. העור, שבו אותיות "רע", הוא   <BR>
קליפה חיצונית של האדם - דרכו הוא מתקשר אל העולם,<BR>
אל הזולת כולל בזוגיות שלו. שם  בעור, התורה מתארת<BR>
הופעת הנגעים של הקלקול ביחס החברתי של האדם.    <BR>
הצרעת היא מחלה של  תקשורת חיצונית. ואם כך, אין <BR>
כבר קושי להבין למה התורה מדברת על צרעת הבגד    <BR>
וצרעת הבית. אם היה מדובר כאן במצב רפואי - כמה  <BR>
פרימיטיבי היה להרחיב את המחלה עד לבגד ולקירות. <BR>
אך אם מדובר במחלה חברתית-ערכית, אזי ברור שאותן <BR>
הקליפות החיצוניות שבהן מתעטף גוף האדם, לבושו   <BR>
וביתו שדרכם מתבטא מעמדו החברתי, פגיעות ממש לאותו<BR>
קלקול בתקשורת החיצונית שלו. לפי הקבלה אורות    <BR>
הנשמה אינן רק קשורות לגוף, אלא גם שורות בבגד   <BR>
ובבית )ראה בית שער הכוונות לרב אשלג, בעל הסולם <BR>
זצ'ל(. האדם מקבל רק חלק מנשמתו בלידה, בגופו, אך<BR>
רוב חלקי נשמתו נקנות על ידו רק כאשר הוא מתפתח  <BR>
ולומד לחיות בחברה ,בבגדו  שורה החלק המראה למשל <BR>
על מקצועו ובביתו החלק המראה על  עושרו. למרות   <BR>
שעטיפות אלו ניתנות להסרה, הן חלק מאישיותו      <BR>
התרבותית. ולכן "והבגד כי יהיה בו נגע צרעת" מצביע<BR>
על אי-התאמה בין הבגד ובין האישיות )למשל: אם אלבש<BR>
גלימה של שופט, אדע משפטים ?(.                  </P>
<P ALIGN="right">
על צרעת הבית בפרשת מצורע )י'ד, ל'ד( "כי תבואו  <BR>
אל ארץ כנען אשר אני נותן לכם לאחוזה ונתתי נגע  <BR>
צרעת בבית ארץ אחוזתכם", רש'י מביא מדרש ויקרא רבה<BR>
)י'ז,ו'(: בשורה היא להם וכול'. לא רק בשורה לעת <BR>
כניסת בני ישראל לכנען שימצאו מטמונים, אלא בשורה<BR>
לעתיד לבא, וזו כוונת המילה "ונתתי" מתנה כמו    <BR>
"ונתתי שלום בארץ" )תורה תמימה, שם(. זו בשורה   <BR>
לימות המשיח, כי אז מה שאדם עושה בביתו יתגלה גם <BR>
בקירות ביתו, כאילו הבית חלק ממש מגופו, המכיל חלק<BR>
מנשמתו. איזה חברה מתוקנת ממש שבו יגלה  הבית אם <BR>
אדם  בהרמוניה עם סביבתו החברתית או אם יש בו נגע.<BR>
באותו מובן נמצא בגמרא )יומא, י'א ב'( שצרעת הבית<BR>
באה על מי שאינו רוצה להשאיל כלי ביתו לאחרים    <BR>
ואומר שאין לו, ולכן הקב'ה מענישו שצריך לפנות כל<BR>
כלי הבית לחוץ ונתפרסמו. וכך מובן שנתינת הארץ   <BR>
קשורה בפסוק לנתינת הנגעים בבתים, כי זה תנאי על <BR>
מנת שהאדם כאשר יבנה ביתו יכניס בו ערכים של צדק <BR>
ותיקון חברתי. )סולם תזריע סעיף קמ'ט(.          </P>
<P ALIGN="right">
נגע הצרעת כבשורה לעתיד לבא מתבטא גם בסוגיה     <BR>
המוזרה שהמשיח עצמו הוא מצורע ויושב בשערי רומי  <BR>
כדאיתא בסנהדרין )צ'ח, א'ב'( "מה שמו ]של        <BR>
המשיח[..רבנן אמרי חיוורא דבי רבי שמו". חיוורא, <BR>
לבן, תרגום של מצורע. אם נגע הצרעת מצביע על המתח<BR>
שבין אישיותו הפנימית של האדם וחיצוניותו החברתית,<BR>
ניתן להבין שהמשיח יהיה האדם שיחווה ויפנים באמת <BR>
את המתח הזה ועל ידי סובלו וניסיונו גם יפתור אותו<BR>
ויורה לנו דעה איך לחיות בשלימות "תוכו כברו",   <BR>
טהורים מכל מתח חברתי ומלחמה, שתהיה בין אחים, בין<BR>
תרבויות, בין רוב למיעוט לאומי. כי איזו משמעות יש<BR>
למסר הדתי אם הוא ממשיך לקיים את הצביעות בין    <BR>
ההתנהגות הפנימית, בתוך חוג חברתי מצומצם, ובין  <BR>
ההתנהגות כלפי החוץ, הזולת, האחר ממני. אם הצרעת <BR>
מקורה בכותנות עור - עור העבה כפיל - שקדמו לרצח <BR>
הבל בידי קין אחיו, האם אין הגאולה המשיחית חייבת<BR>
להיות ההפך של שנאת חנם המביאה עד רצח, כלומר אהבת<BR>
חנם בחזקת "מה טוב ומה נעים שבת אחים גם יחד". עד<BR>
שבלשון הזוהר )בראשית ס' רמ'ח בסולם( ייהפך הנגע <BR>
לענג, עונג שבת שהוא גם עונג "שבת אחים יחד", עונג<BR>
שבת שהוא מעין עולם הבא, שבת שלום.              </P>
<P ALIGN="right"><FONT SIZE="-1">
פרופ' מישל רבל, חתן פרס ישראל לרפואה תשנ"ט, הוא<BR>
חוקר במחלקה לגנטיקה מולקולרית במכון וייצמו     <BR>
ברחובות.                                       </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
צרעת הבגדים והבתים: היבטים רוחניים.            </h3>
<P ALIGN="right">
'והבגד כי יהיה בו נגע צרעת': ממה שאין ספק בו   <BR>
שלא יהיה  זה  בטבע  בשום  פנים,  כי בבגד לא יקרו<BR>
אלה המראות  המשונות  אם לא מצד מלאכה תשימם בו  <BR>
בצבעים  שונים  בכונה או שלא בכונה וזה מצד איזה <BR>
חטא  שיקרה  בסמים  הצובעים או במלאכת האומן או  <BR>
                        &hellip;  ,בהתפעלות הבגד הצבוע</P>
<P ALIGN="right">
אמנם  העיד הכתוב שלפעמים יהיה זה כפלא בבגדים   <BR>
ובבתים, וזה להעיר אוזן הבעלים על עבירות שבידם, <BR>
כמו   שספרו   ז"ל  שיקרה  בענין  השביעית  כאמרם<BR>
)קידושין  כ,    א(  'בא  וראה  כמה  קשה  אבקה  <BR>
של שביעית  אדם נושא ונותן בפירות שביעית סוף מוכר<BR>
את מטלטליו לא הרגיש סוף מוכר שדהו וכו', וכל זה <BR>
בחמלת  ה'  על  עמו. )ספורנו ויקרא  יג , מז(    </P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
הרהורים ליום העצמאות                           </h3>
<P ALIGN="right">
פרשיות שמיני, תזריע ומצורע עוסקות ב"טומאה",    <BR>
"טהרה", ו"נגעים" מסוגים שונים. על נגעים כבר אמרו<BR>
חז"ל: "כל הנגעים אדם רואה, חוץ מנגעי עצמו" )משנה<BR>
נגעים ב, ה(.                                   </P>
<P ALIGN="right">
מדינת ישראל העצמאית, על הישגיה הרבים, ראויה    <BR>
להתברך ב51- שנות קיומה. איו ספק שלפני הקמתה של <BR>
המדינה, היה מעמדו של העם היהודי גרוע יותר.     </P>
<P ALIGN="right">
נראה היום שהציונות, על גלגוליה השונים, חוללה   <BR>
מהפכה בהיסטוריה היהודית וגם גדולי תורה בדורות  <BR>
השונים נאלצו להתמודד עם תופעה זו בדרכים שונות. </P>
<P ALIGN="right">
האם יכולים &ndash; או מוכרחים - אנו לטעון היום       <BR>
בוודאות שהקמתה של מדינת ישראל הינה "אתחלתא     <BR>
דגאולה" או "עקבתא דמשיחא"?                     </P>
<P ALIGN="right">
האם אפשר עדיין לדבוק בעמדות רדיקליות של גדולי  <BR>
תורה חרדים, מבית מדרשו של הרבי מסטמאר, הרואים  <BR>
בציונות, במדינה ובכל ניסיון להתערב בהיסטוריה   <BR>
"דחיקת הקץ" ואם כל חטאת?                       </P>
<P ALIGN="right">
פרופ' ישעיהו ליבוביץ' ז"ל נהג לומר שהמאורעות   <BR>
ההיסטוריים הם "אינדיפרנטיים" מבחינה דתית, ולכן <BR>
לא משנה מבחינה דתית-אמונית אם מאורע זה או אחר  <BR>
מיטיב עמנו או גורם לנו סבל.                    </P>
<P ALIGN="right">
אינני בטוח שקל לאמץ את תפיסתו של ליבוביץ'      <BR>
בצורתה הקיצונית, כי דורנו ודור הורינו חווה את  <BR>
אירועי העבר הקרוב )השואה ותקומת עם ישראל בארצו(<BR>
בצורה אינטנסיבית, ולכן קשה לעתים לאמץ גישה     <BR>
פילוסופית שכלתנית ומרוחקת.                     </P>
<P ALIGN="right">
יחד עם זאת, ייתכן  כי "ראיית הנגעים" מהווה תנאי<BR>
הכרחי לתיקון הבית.                             </P>
<P ALIGN="right">
חסרים בדורנו נביאים ו"כוהנים" המסוגלים לראות את<BR>
הנגעים ולהשפיע במידה זו או אחרת על תיקון המידות.</P>
<P ALIGN="right">
נראה לי היום שחשיבותה ומשמעותה של מדינת ישראל  <BR>
בהיסטוריה של העם היהודי והאנושות כולה טרם      <BR>
הוכרעו.                                        </P>
<P ALIGN="right">
ביכולתנו להקים כאן חברה יהודית-דמוקרטית,       <BR>
המבוססת על ערכים של צדק וכבוד האדם באשר הוא אדם.<BR>
לעתים, קשה לנו להסתכל במראה ולראות מציאות בה יש<BR>
פגיעה קשה בערכים אלו ובה לא תמיד סומך העם על   <BR>
שיקול דעתם של מנהיגיו בענייני שלום, מלחמה      <BR>
והערכתם הנכונה של חיי אדם.                     </P>
<P ALIGN="right">
אי אפשר להתעלם מהסדקים בבית ואין גם מקום לכסות <BR>
אותם בטיח.                                     </P>
<P ALIGN="right">
מי יתן שהקב"ה, לקראת חגנו זה, "יפרוש עלינו סוכת<BR>
שלומו, ישלח אורו ואמתו לראשיה, שריה ויועציה )של<BR>
מדינת ישראל( ויתקנם )ואת כולנו( בעצה טובה",    <BR>
ועל-ידי כך, יקוים במהרה בימינו:                </P>
<P ALIGN="right">
"ונתתי שלום בארץ, ושמחת עולם ליושביה".         </P>
<P ALIGN="right">
                                  <FONT SIZE="+1">חג עצמאות שמח</FONT></P>
<P ALIGN="right">
פנחס לייזר-עורך                                </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

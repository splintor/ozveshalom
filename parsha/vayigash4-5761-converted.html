<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת ויגש</FONT><BR>
<FONT SIZE="3" COLOR="navy">גליון מס' 168 תשס"א</FONT><BR>

 </p>


<P ALIGN="RIGHT">
</P>
<P ALIGN="RIGHT">
<FONT SIZE="+1"><B>  ידבר נא עבדך דבר  באזני אדני":  הרי זה ביטוי"<BR>
יפה למי שמוסר את דבריו לשיקול דעתו של האחר.    <BR>
אינני פונה אל רגשותיך, אלא אל רוחב שכלך.       </B></FONT></P>

<h3 ALIGN="RIGHT">
תקיפותו המפויסת של יהודה                       </h3>
<P ALIGN="RIGHT">
'אדני  שאל  את עבדיו לאמר' - תדע שבעלילה אתה בא<BR>
עלינו;   כמה   מדינות  ירדו  לכאן  ליקח  אוכל, <BR>
כלום שאלת  להם  כמו  ששאלת  לנו?    שמא  בתך   <BR>
היינו מבקשים, אחותנו אתה מבקש?!  'ונאמר אל אדוני<BR>
וגו'' - אפשר  אדם כיהודה מדבר דבר שאינו ברור לו <BR>
'ואחיו מת'?   אלא, כך אמר יהודה: אם אני אומר לו<BR>
שהוא חי, הוא  אומר  לי  'הביאהו  אלי'  כדרך שאמר<BR>
על בנימין, לפיכך  אמר  'ואחיו  מת'.   אמר  ר'  <BR>
חייא בר אבא: כל הדברים  שאתה  קורא  מדבר  יהודה <BR>
ליוסף  עד 'ולא יכול יוסף להתאפק', היה בהן פיוס <BR>
ליוסף, פיוס לבנימן, פיוס לאחיו.                </P>
<P ALIGN="RIGHT">
פיוס ליוסף; ראו היאך נתן נפשו על בניה של  רחל. <BR>
 פיוס לאחיו; ראו היאך נתן נפשו על אחיו. פיוס   <BR>
לבנימין; כשם שנתתי נפשי על אחיך, כך אני נותן   <BR>
עליך  . )ילקוט שמעוני, בראשית פרק מד סימן קנא( </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
יהודה לוקח אחריות                              </h2>
<h3 ALIGN="RIGHT">
יוחאי בן עמי                                   </h3>

<P ALIGN="RIGHT">
רוב פרשות ספר "בראשית" נפתחות עם סיפור חדש. מסך<BR>
יורד, מסך עולה, והנה זמן אחר, מקום אחר, ולרוב גם<BR>
גיבורים אחרים: דמויות שלא היו בפרשה הקודמת, או <BR>
שמילאו בה תפקיד משני.  אבל פרשת "ויגש", לא רק  <BR>
שהיא נפתחת באמצע סיפור ירידת האחים מצרימה, היא <BR>
נפתחת באמצע תמונה מתוכו. תמונה שהתחילה להיות   <BR>
מסופרת עוד בפרשה הקודמת, פרשת "מקץ". כאילו קטע <BR>
המספר את רצף הקריאה שלנו כדי לומר: שימו לב,    <BR>
עכשיו קורה משהו חשוב.                          </P>
<P ALIGN="RIGHT">
ארמון בארץ מצרים, גביר תקיף ישוב במועצתו,      <BR>
וסביבו משרתיו ויועציו. ממולו אחד עשר רועים     <BR>
נוודים, שבאו מארץ כנען לקנות מזון במצרים,      <BR>
והסתבכו עם בעל הבית. לא את ממונם הוא רוצה. הוא <BR>
משלח ומחזיר, מקרב ולפתע מרחיק, ועכשיו הוא מאשים<BR>
את הצעיר שבהם בגניבה. הגביר הוא יוסף, הרועים הם<BR>
אחיו. הרועים אינם יודעים שהגביר הוא אחיהם, ואינם<BR>
מבינים מה קורה. הם כבר מפשפשים בעברם, מחפשים   <BR>
הסבר לצרה שפקדה אותם. גם אנו נוהגים כך בשעת צרה.<BR>
ובפרשת "מקץ" הם כבר אומרים: "אבל אשמים אנחנו על<BR>
אחינו אשר ראינו צרת נפשו בהתחננו אלינו ולא     <BR>
שמענו" )בראשית מ"ב כ"א(. יוסף שומע ומבין הכל,  <BR>
אבל הוא איננו מרוצה, ולכן הוא אינו חדל. פרשני כל<BR>
הדורות חיפשו ומצאו הסברים לשאלת התנהגותו של    <BR>
יוסף. הפרשנים בגולה חיבבו את יוסף מאד, קראו לו <BR>
"יוסף הצדיק" וכללו אותו בין האושפיזין של סוכות.<BR>
אבל כדאי להתבונן גם בדמות אחרת, שנבנית והולכת  <BR>
בסיפורי יוסף, ובפרשת "ויגש" היא מגיעה לבשלות.  <BR>
דמותו של אב מייסד מסוג חדש.                    </P>
<P ALIGN="RIGHT">
ספר בראשית מציג לנו את יהודה באורח הדרגתי.     <BR>
בתחילה אנו פוגשים אותו כאחד מן האחים, מרומם משהו<BR>
מעצם העובדה שנולד ללאה, ולא לאחת השפחות. במכירת<BR>
יוסף )בראשית ל"ז( נוטל יהודה תפקיד שנוי במחלוקת:<BR>
מכירת יוסף לישמעאלים הייתה רעיון שלו. מצד אחד, <BR>
הוא לא תכנן להציל את יוסף מיד אחיו הבריונים, כמו<BR>
אחיו ראובן. מצד שני, הוא לא הסכים להשארת יוסף  <BR>
בבור, רעיון נפל של ראובן, שנראה לו כמו גזר דין<BR>
מוות. מכירת יוסף נראתה כמו פתרון הגיוני, שישאיר<BR>
את שמעון ולוי מרוצים ואת יוסף חי. כך או כך,    <BR>
יהודה דיבר, והאחים עשו כדברו.                  </P>
<P ALIGN="RIGHT">
מיד לאחר מכן אנו קוראים את סיפור תמר אשת ער    <BR>
)בראשית ל"ח(. יהודה נושא אישה כנענית, ומשלושת  <BR>
הבנים שהוא מגדל איתה, הוא שוכל שניים. הוא מנסה <BR>
לרמות את כלתו, המחכה אלמנה לבנו השלישי. הוא מבקר<BR>
אצל קדשה בזמן העבודה. אבל כשהסיפור מתפוצץ, הוא<BR>
אינו מטפל במצב בשיטות של שמעון ולוי - הוא אוסף <BR>
את תמר ההרה אל ביתו. תגידו מה שתגידו על יהודה  <BR>
אבינו; אולי צדיק מושלם הוא לא היה. אבל הוא היה <BR>
בן-אדם.                                        </P>
<P ALIGN="RIGHT">
והנה, בפרשת "מקץ", נדרש יעקב לשלוח את בן זקוניו<BR>
אל הגביר במצרים. שוב מפגין ראובן תערובת של חולשה<BR>
וטיפשות באומרו "את שני בני תמית אם לא אביאנו   <BR>
אליך" )בראשית מ"ב ל"ז(. נו באמת?! זה בדיוק מה  <BR>
שיעקב צריך כנחמה על אבדן בנימין: שני נכדים     <BR>
מתים?! הרעב גובר, המחסנים מתרוקנים, ויהודה מגיע<BR>
לכלל פעולה. הוא פונה אל אביו בדברים קשים, שגלומה<BR>
בהם גם תקווה: "שלחה הנער אתי ונקומה ונלכה ונחיה<BR>
ולא נמות גם-אנחנו גם-אתה גם-טפנו: אנכי אערבנו  <BR>
מידי תבקשנו אם-לא הבאתיו אליך והצגתיו לפניך    <BR>
וחטאתי לך כל הימים" )בראשית מ"ג ח'-ט'(. לא רק  <BR>
תקווה מציע יהודה ליעקב, אלא גם שותפות באחריות  <BR>
לגורל בנימין. יעקב מוותר, והשיירה יוצאת לדרך.  <BR>
בהגיעם מצרימה, מתגשמת נבואת יעקב הקודרת: הגביר <BR>
הגחמן תופר תיק לבנימין, וזומם להשאירו אצלו. אותו<BR>
לבדו, בלי אחיו. יהודה, כעת כבר מנהיגם המוכר של <BR>
אחיו, מנסה להפציר, לשדל, להתחנן. לפחות אל תפריד<BR>
בינינו, הוא אומר לגביר. והגביר בשלו.           </P>
<P ALIGN="RIGHT">
מדרש חז"ל מתאר את יהודה כארי יורק אש, שברצונו  <BR>
יכול היה להחריב את מצרים, ורק דברי המוסר       <BR>
והכיבושין של יוסף עצרו בעדו )ובמדרש אחר,       <BR>
התוודעות יוסף לאחיו עשתה זאת(. אבל הפשט מציג   <BR>
תמונה אחרת, בהירה עד כדי חלחלה. הכח כולו בידיו <BR>
של יוסף, והאחים רעבים וחלושים כמו פועלי דחק    <BR>
בארצות הברית של שנות השפל. וכמו הנרי פונדה הצעיר<BR>
ב"ענבי זעם" של ג'ון פורד, יהודה ניגש אל קדמת   <BR>
התמונה ואומר: עד כאן ולא עוד. הנה נפתחת פרשת   <BR>
"ויגש".                                        </P>
<P ALIGN="RIGHT">
יהודה פותח במלות נימוס וכבוד, ועובר לתאר את    <BR>
אסונו הנורא של אביו הזקן. הוא איבד בן אחד, וכעת<BR>
רוצים לקחת ממנו את בן הזקונים, וזה יהרוג אותו. <BR>
אם אתה מתכוון להרוג את אבינו, אומר יהודה, תצטרך<BR>
לעשות את זה בלעדי. יהודה מוכן לשלם מחיר אישי:  <BR>
"ועתה ישב נא עבדך תחת הנער עבד לאדני והנער יעלה<BR>
עם אחיו" )בראשית מ"ד ל"ג(. אנחנו הרי מכירים את <BR>
הנאומים הללו. הם נשמעים מדי יום בלשכות הרווחה, <BR>
בתחנות המשטרה, בהפגנות מול הכנסת. תשעה מבין עשרה<BR>
מקרים כאלה מסתיימים בלא כלום. במצרים הפרעונית, <BR>
יש להניח שתשעה מבין עשרה שרים היו מצווים להוציא<BR>
להורג את הנווד החצוף. התמזל מזלם של האחים, והם <BR>
נפלו על העשירי. ליבו הקשה מתרכך והוא פורץ בבכי <BR>
)בראשית מ"ה א'(.                               </P>
<P ALIGN="RIGHT">
דרשן בלתי זהיר יוכל להציג את יהודה כאיש מכירות <BR>
זריז לשון ורב תושייה, שיודע לתפור נאום לכל שומע,<BR>
ולגרום לכל אחד לפעול בהתאם לדרישותיו. תחילה    <BR>
האחים, אחר כך יעקב ולבסוף יוסף. אך מדרש כזה    <BR>
מתעלם מהעובדה, שיהודה לא ידע מה שאנו, הקוראים, <BR>
יודעים. הוא לא ידע שבתוך הגביר התקיף והגחמן    <BR>
מסתתר ילד דחוי, שסידר לעצמו חוויה מתקנת בקנה   <BR>
מידה בינלאומי. לא אשף מלים ולא אריה יורק אש היה<BR>
יהודה, אלא רועה נווד בא בימים, בעצמו אב שכול,  <BR>
שברגע קשה מנשוא עשה את הדבר הנכון.             </P>
<P ALIGN="RIGHT">
את התמונה הבאה, עם החיבוקים, הנשיקות והבכי,    <BR>
ודאי דשו רבות בשעות המחנך של ימי בית ראשון. אם <BR>
יהודה ויוסף התפייסו, גם שבטי יהודה ואפרים צריכים<BR>
לנהוג כמותם, למען אחדות העם וכו'. אבל אנו,     <BR>
הציונים של סוף האלף השישי, נזכור את תחילת פרשת <BR>
"ויגש", את הרגע שבו יהודה אבינו צעד קדימה יחידי,<BR>
ונטל עליו את האחריות לשלום אביו ואחיו.         </P>
<P ALIGN="RIGHT">
<FONT SIZE="-1"><I>     יוחאי  בן עמי הוא יועץ תקשורת נתונים בחברת<BR>
היי-טק                                         </I></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"ויפג לבו... ותחי רוח יעקב אביהם" : קשר בין גוף<BR>
לנפש                                           </h4>
<P ALIGN="RIGHT">
'ויפג לבו'  שנתבטל לבו ופסקה נשימתו,  כי פסקה  <BR>
תנועת  הלב והיה כמת,  וזה הענין ידוע בבוא השמחה <BR>
פתאום,   והוזכר  בספרי  הרפואות  כי  לא יסבלו זה<BR>
הזקנים וחלושי הכח,  שיתעלפו רבים מהם בבוא להם  <BR>
שמחה בפתע פתאום,  כי יהיה הלב נרחב ונפתח פתאום,<BR>
והחום התולדי יוצא ומתפזר בחיצוני הגוף ויאפס הלב<BR>
בהתקררו.   והנה נפל הזקן כמת,  ואמר כי לא האמין<BR>
להם, להגיד שעמד  זמן  גדול  מן  היום  והוא שוכב<BR>
דומם בעבור שלא  האמין  להם,   כי הידוע בעלוף הזה<BR>
שיצעקו לו וירגילו  אותו  בשמחה  ההיא  עד  שתקבע<BR>
בו בנחת רוח,   וזה  טעם  'וידברו אליו את כל דברי<BR>
יוסף אשר דבר אליהם וירא את העגלות'  -  כי היו  <BR>
צועקים באזניו דברי  יוסף  ומביאים  לפניו       <BR>
העגלות,   אז שבה רוחו אליו  וחזרה  נשימתו  וחיה,<BR>
  וזהו  'ותחי  רוח יעקב אביהם'. ) רמב"ן בראשית <BR>
פרק מה פסוק כו(                                </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"והיה כי יקרא לכם פרעה ואמר מה מעשיכם"         </h3>
<P ALIGN="RIGHT">
במדינה כדוגמת מצרים, בה האדם נחשב רק על-פי     <BR>
מלאכתו, בה לא נולד אדם כאדם, אלא כבעל מלאכה,   <BR>
חקלאי, חייל וכו' - שם השאלה על מלאכתם היתה כמובן<BR>
השאלה הראשנה. אף הם יבליטו ללא פחד את האמת     <BR>
הבלתי-נעימה; שכן בחילת המצרים מפני מלאכתם, ובדרך<BR>
כלל סלידת האומות מפני היהודים, הן הן אמצעי הקיום<BR>
הראשון במעלה של השבט הזה שנועד לעבור את הימים  <BR>
בדרך ההתבודדות. כל עוד לא האיר השחר המוסרי על  <BR>
האומות, הרי המחיצות שהאומות הקימו על ישראל, שמרו<BR>
עליו מפני כל הידבקות בשחיתות האנשים שבקרבם יתהלך<BR>
מאות בשנים. )הרש"ר הירש  מ"ו, ל"ג(             </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
גם במצב של מצוקה קשה, אין הצדקה לעבדות.        </h3>
<P ALIGN="RIGHT">
"קנה אותנו ואת אדמתנו" )מז, יט(                </P>
<P ALIGN="RIGHT">
אולם, יוסף שנא מאד את קנין העבדות להיות שליט   <BR>
אדם באדם לרע לו. לכן אמר "ויקן יוסף את כל אדמת <BR>
מצרים לפרעה", אבל לא אותם לעבדים, רק הארץ תהא  <BR>
קנויה לפרעה והם יהיו קנויים לשעה להיות עובדים  <BR>
עבור לחמם, ולהיות שכירי ימים לעבודת שדה. ולכן  <BR>
אמר יוסף "הן קניתי אתכם היום" - פירוש: לזמן, ואת<BR>
אדמתכם לעולם לפרעה, לכן העביר אותן בערים שבל   <BR>
יהיו כמחזיקים באדמתם ובמה יוכר שקנה את אדמתם אם<BR>
הם לא נמכרו ויושבים על אדמתם. )משך חכמה בראשית <BR>
מז, יט(                                        </P>
<P ALIGN="RIGHT">
'ויהיו  עניים  בני  ביתך'  -   ולא  יקנה  עבדים<BR>
 לשמשו. ) רבי עובדיה מברטנורא אבות פרק א, משנה <BR>
ה(                                             </P>
<P ALIGN="RIGHT">
'ויהיו  עניים  בני  ביתך'. לשון  הטור  )יורה   <BR>
דעה סימן רנ"א(:   "מצוה  שיהיו  בני ביתו עניים <BR>
ויתומים, ומוטב שיקח מהם  להשתמש  בהם,   מהרבות <BR>
עבדים  ותחשב לו לצדקה".  אבל  ידבר  עמהם  בנחת,<BR>
ובהגיע  עת האוכל,  ינהג בהם כבוד, להאכילם על   <BR>
שלחנו, ובסבר פנים יפות. וכשלקחם להשתמש יחשוב   <BR>
בלבו:  ' רבונו  של  עולם, אני  לוקח  אלו  ולא  <BR>
אחרים לקיים צוויך  'וחי  אחיך  עמך'  )ויקרא  כה,<BR>
לו(. וכן  כל דבר שבעולם, אף  שהאדם  עושה  בשביל<BR>
עצמו, אם יכול להעלות זה הדבר לכבוד שמו         <BR>
יתברך,ישים הדבר בלבו ויתעורר  עליו ויעשנה בשמחה.<BR>
)ספר השל"ה, מסכת מגילה כד(                     </P>


<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

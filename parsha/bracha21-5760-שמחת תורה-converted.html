<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">שמחת תורה</FONT><BR>
<FONT SIZE="3" COLOR="navy">גליון מס' 102 תשנ"ט</FONT><BR>

 </p>

<h2 ALIGN="RIGHT">
הדרן לשנה שניה                                 </h2>
<P ALIGN="RIGHT">    עם גיליון זה, אנו מסיימים  מחזור שני של שבת<BR>
שלום.                                          </P>
<P ALIGN="RIGHT">
בגיליון הראשון )פרשת בראשית תשנ"ח(, כתבנו כי   <BR>
אנו מעונינים להציג בפני הקוראים, לצד הגיליונות <BR>
הקיימים, קריאה נוספת של פרשת השבוע המנסה להתמודד<BR>
עם העולם הערכי המורכב של הציונות הדתית בימינו  <BR>
ואנו מקוים שאנו עומדים במשימה זו.              </P>
<P ALIGN="RIGHT">
אנו מעודדים מהדיון שמתפתח מעל דפי הגיליון,     <BR>
מהתגובות שקיבלנו מקוראינו ברחבי הארץ ואנו מקווים<BR>
אי"ה בשנה השלישית  להמשיך בדיאלוג ולהעמיק את   <BR>
הבירור הערכי דרך יצירה של תרבות מחלוקת לשם שמים<BR>
מתוך כבוד לדעות שונות.                         </P>
<P ALIGN="RIGHT">
זכינו, בעזרת השם, בעקבות ביקוש שהלך וגבר במשך  <BR>
שנה זו, להפיץ את הגיליון חינם ב10500- עותקים   <BR>
ל350- בתי כנסת ברחבי הארץ. בנוסף לכך, מופץ הדף <BR>
באתר של "נתיבות שלום" באינטרנט באופן קבוע ואנחנו<BR>
מקוים להתמיד בפרסום המהדורה האנגלית באינטרנט.  </P>
<P ALIGN="RIGHT">
התגובות שקיבלנו מכם, הקוראים, עודדו אותנו מאד  <BR>
וחזקו את תחושתנו לגבי הצורך העז להפיץ את "תורת <BR>
השלום" בין מתפללי בית הכנסת.                   </P>
<P ALIGN="RIGHT">
בהזדמנות זו, אני רוצה להודות לכל הכותבים שתרמו <BR>
מזמנם ומתורתם למפעלנו, לדבורה פיין שאיירה את רוב<BR>
הגיליונות, לנורית ברכיה,, מרדכי בק , הרי       <BR>
לנגבהיים וחלי רודנר  שתרמו אף הם מכישוריהם     <BR>
האומנותיים לגיליון באמצעות המדרש החזותי שבעמוד <BR>
השער, למתרגמים שהביאו את דברינו למחוזות רחוקים,<BR>
למרים פיין שרכזה במסירות את עבודת המערכת, לחברי<BR>
במערכת, יצחק פרנקנטל על היזמה והתנעת התהליך    <BR>
למנחם קליין על העזרה והתמיכה. לאורך כל הדרך,   <BR>
לג'רלד קרומר, יושב-ראש "נתיבות שלום" ולחברי    <BR>
הנהלת התנועה על העידוד והגיבוי, לפרי זמק אשר על<BR>
הגרפיקה, לגרפוס-פרינט אשר על ההדפסה,, לקרנות   <BR>
שאפשרו לנו לממן את מפעלנו )הקרן החדשה לישראל   <BR>
וקרן מוריה( וכמובן, לכם הקוראים, על האמון שנתתם<BR>
בנו ועל העניין שגיליתם ב"שבת שלום" בשמך השנתיים<BR>
האחרונות.                                      </P>
<P ALIGN="RIGHT">
חזק חזק ונתחזק                                 <BR>
העורך                                          </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
"ולא ידע איש את קבורתו"                        </h2>

<h3 ALIGN="RIGHT">
פנחס לייזר                                     </h3>

<P ALIGN="RIGHT">
תורתנו הקדושה מסתיימת בפרק דרמטי וקצר המתאר את <BR>
עלייתו של משה רבנו להר נבו, את פטירתו וקבורתו. <BR>
הסיפור מסתיים עם מותו של הגיבור הראשי ומכאן    <BR>
ואילך מתחיל סיפור אחר; סיפור כניסתו של עם ישראל<BR>
לארץ ישראל המתואר בספר יהושע. בשמחת תורה, העולה<BR>
לפרשה זו מכונה "חתן תורה".                     </P>
<P ALIGN="RIGHT">
מעניין להתבונן בפרק ל"ד, פסוק ו':              </P>
<P ALIGN="RIGHT">
"ויקבר  אתו  בגי  בארץ מואב מול בית פעור ולא  <BR>
ידע איש את קברתו עד היום הזה".                </P>
<P ALIGN="RIGHT">
חלקו הראשון של הפסוק מתאר לנו את מקום קבורתו של<BR>
משה ובחלקו השני מספרת לנו התורה שאיש אינו יודע <BR>
היכן קבור משה )כולל משה עצמו, לדברי חז"ל בספרי <BR>
ובמסכת סוטה!!(.                                </P>
<P ALIGN="RIGHT">
פרשנינו הראשונים החל מחז"ל התמודדו עם הבעייתיות<BR>
שבפסוק זה בצורות שונות:                        </P>
<P ALIGN="RIGHT">
הגמרא במסכת סוטה מתייחסת לפרדוקסליות שבפסוק    <BR>
מבלי לפתור את הסתירה וזו לשון הגמרא:           </P>
<P ALIGN="RIGHT">
"ויקבר אותו  בגיא  בארץ  מואב  מול בית פעור'-  <BR>
אמר רבי ברכיה: סימן  בתוך  סימן,  ואפילו הכי   <BR>
)למרות זאת( ' ולא ידע איש את קבורתו'." )בבלי   <BR>
סוטה  יג, ע"ב(                                 </P>

<P ALIGN="RIGHT">
רבי חזקיהו בן מנוח, בעל פירוש חזקוני מפתח     <BR>
קריאה זו של חז"ל את הפסוק לכדי הסבר, וזו לשונו:</P>
<P ALIGN="RIGHT">
"ויקבר  אתו  בגי - שלשה סימנים נתנו במקום      <BR>
קבורתו של  משה  שאמר  בגי, ובאי זה גיא? בארץ   <BR>
מואב, ובאי זה  מקום? מול בית פעור, ואפילו הכי לא<BR>
ידע איש את קבורתו, ללמדך שלא קברו איש." ")חזקוני<BR>
דברים לד, ו(                                   </P>
<P ALIGN="RIGHT">
התפיסה שאיש לא קבר את משה מקבלת חיזוק מהעדר    <BR>
ציון נושא מוגדר לפועל ויקבור. עמימות זו אפשרה  <BR>
לחז"ל )דעתו של רבי ישמעאל בספרי נשא לב( ולאבן  <BR>
עזרא לפרש שמשה קבר את עצמו. רש"י לעומתם טוען   <BR>
שהקדוש ברוך הוא בכבודו ובעצמו קבר את משה )גם זה<BR>
בעקבות חז"ל(.                                  </P>
<P ALIGN="RIGHT">
אין צורך לומר שאין אפשרות להבין אף אחת מתפיסות <BR>
אלו כפשוטן ואכן, רבי עובדיה מסולפרינו, בעל פירוש<BR>
ספורנו, מוסיף "אם הוא קבר את עצמו כדברי קצתם   <BR>
ז"ל, עשתה זאת נפשו הנבדלת, כי הוא מת בהר ראש   <BR>
הפסגה." יש כאן הבחנה ברורה בין משה, בשר ודם לבין<BR>
"נפשו הנבדלת".                                 </P>
<P ALIGN="RIGHT">
עמימות זו סביב מותו וקבורתו של משה אפשרה  את   <BR>
קיומה של דעה בחז"ל, הטוענת כי משה לא מת וזו    <BR>
לשון הגמרא )בבלי סוטה י"ג, ע"ב(: " תניא:  רבי  <BR>
אליעזר  הגדול אומר: שנים עשר מיל  על  שנים  עשר <BR>
מיל כנגד מחנה ישראל בת קול משמיע  ואומר  וימת  <BR>
משה ספרא רבה דישראל ויש                        </P>
<P ALIGN="RIGHT">
אומרים  לא  מת  משה;  כתיב  הכא )כתוב כאן(     <BR>
'וימת שם' וכתיב התם  }שמות  לד{'ויהי  שם  עם   <BR>
ה''  מה להלן עומד ומשמש,  אף  כאן  עומד  ומשמש."<BR>
גם כאן יש להניח שחז"ל מתכוונים ל"נפשו הנבדלת" של<BR>
משה ולא למשה "בשר ודם".                        </P>
<P ALIGN="RIGHT">
נראה לי שהעמימות שנוצרה סביב מותו, קבורתו ומקום<BR>
קבורתו של משה בסיפור המקראי, אצל חז"ל ופרשנינו,<BR>
יוצרת אוירה מיוחדת ובאה ללמדנו כמה דברים חשובים,<BR>
עליהם ננסה לעמוד בהמשך.                        </P>
<P ALIGN="RIGHT">
פרשנינו הראשונים והאחרונים התמודדו עם שאלת מקום<BR>
קבורתו של משה בדרכי שונות.                     </P>
<P ALIGN="RIGHT">
הגמרא בסוטה )יד, ע"א(, על-פי גרסת הב"ח, מביאה  <BR>
את הטיעון הבא לשאלה "מפני מה נסתתר קברו של     <BR>
משה?", וזו לשון גרסה זו:                       </P>
<P ALIGN="RIGHT">
"א"ר חמא בר חנינא: מפני מה נסתתר  קברו  של     <BR>
משה? מפני  שידע הקב"ה שעתיד בית המקדש לחרב     <BR>
וישראל יגלו מארצם, שמא יעמדו באותה  שעה  בבכי  <BR>
ותחנונים  על  קברו  של  משה, ויאמרו  לו: משה   <BR>
רבינו, עמוד בתפילה בעדינו, ויעמוד משה  ויבטל   <BR>
הגזירה.                                        </P>

<P ALIGN="RIGHT">
על-פי תפיסה זו, רצה הקדוש ברוך הוא למנוע מבני  <BR>
ישראל לעורר את רחמיו )של משה, של הקב"ה בעצמו?( <BR>
על-ידי הפיכת קברו למקום תפילה.                 </P>
<P ALIGN="RIGHT">
רבי משה טייטלבוים מאיהל, פרשן חסידי בעל הפירוש <BR>
"ישמח משה" מפרש גמרא זו בצורה מעניינת באמצעות  <BR>
סמיכותה לפסקה הבאה בגמרא וזה לשונו:            </P>
<P ALIGN="RIGHT">
   ואמר  ר'  חמא בר חנינא: מה דכתיב )דברים יג,&hellip;<BR>
ה( 'אחרי ה' אלקיכם תלכו' - וכי אפשר להלוך אחר  <BR>
השכינה? אלא הלוך אחר מידותיו, מה  הקדוש ברוך הוא<BR>
מלביש  ערומים,  שנאמר  )בראשית ג כא( 'ויעש לאדם<BR>
ולאשתו וכו',' אף אתה הלבש ערומים.  מה הוא קובר<BR>
מתים, שנאמר 'ויקבור אותו בגי', אף אתה קובר מתים.<BR>
)ע"כ לשון הגמרא(                               </P>
<P ALIGN="RIGHT">
וגם אני אענה חלקי, כי ידוע מה שפרשו על 'יעשו   <BR>
לפני כסדר הזה' )ר"ה י"ז  ע"ב( שלא  די באמירה,  <BR>
כי  אם  בעשיה שיעשו כסדר  הי"ג מידות, )מובא לעיל<BR>
הפטרת תצא(. והנה קשה על מימרא הראשונה של רב חמא<BR>
בר חנינא, וכי הקב"ה  שונא  ישראל  חס ושלום     <BR>
שיעשה  תחבולות  שלא                            </P>
<P ALIGN="RIGHT">
לבטל  הגזירה?!  אך  התירוץ הוא, דהכוונה הוא    <BR>
לטוב להם, כי  באמת  הלא  יוכלו לבטל בלא זה על  <BR>
ידי י"ג מדות.  אך צריך שיעשו כסדר הזה והוא טוב <BR>
להם, על כן   נסתתר  קברו  של  משה,  כדי  שיוכרחו<BR>
 לעשות כמידותיו כדי לבטל הגזירה.  והיינו מימרא <BR>
שניה הלוך אחר  מידותיו, וזה  רצונו יתברך שמו   <BR>
שמזהירם להלוך אחר מידותיו, על  כן  נסתר  קברו  <BR>
של  משה, כדי שיוכרחו לעשות כמידותיו לבטל על ידי<BR>
זה הגזירה, והבן. )ישמח משה ח"ב;  קנג, ע"ב(     </P>
<P ALIGN="RIGHT">
אין זה רצוי שתפילתם של ישראל על קברו של משה    <BR>
יהווה תחליף קל למעשים שהם בגדר "הליכה בדרכיו". </P>
<P ALIGN="RIGHT">
ה"חיזקוני" מדגיש את אי-הפיכת הקבר למקום פולחן, <BR>
לצד נימוק נוסף וזו לשונו:                      </P>
<P ALIGN="RIGHT">
"עד  היום  הזה:  שלא  יקבר  איש אצלו כענין     <BR>
שנעשה בבית אל ושלא ידרשו בו שואלי מתים."       </P>
<P ALIGN="RIGHT">
הרלב"ג גם הוא מבאר  את סיבת אי-הפרסום של קברו  <BR>
של משה ברוח דומה, אף מפורשת יותר, וזו לשונו:   </P>
<P ALIGN="RIGHT">
"והנה עשה זה ה' )שלא ידע איש קבורתו(, כי אולי  <BR>
אם נודע מקום קבורתו, טעה יטעו הדורות הבאים ויעשו<BR>
ממנו אלוה מצד מה שנתפרסם מהנפלאות שעשה. הלוא   <BR>
תראה שגם בנחש הנחושת שעשה משה, טעו בו קצת ישראל<BR>
מצד מעלת מי שעשאו )מלכים ב יח, ד( ולזה שעשה ה' <BR>
שקבר אותו על דרך מופת, לא נגע בקבורתו אחד מן   <BR>
האנשים." )רלב"ג על דברים ל"ד, ו(.              </P>
<P ALIGN="RIGHT">
גם הרש"ר הירש מסביר בצורה דומה את הפסוק:       </P>
<P ALIGN="RIGHT">
"נזכור שפולחן הגובל באליליות התפתח לא פעם על   <BR>
קברם של אנשים גדולים שפעלו רבות למען האנושות,  <BR>
ועל פי זה נבין את גדולת הקו האחרון הזה בתמונת  <BR>
חייו של משה."                                  </P>
<P ALIGN="RIGHT">
רבי מאיר שמחה מדווינסק, בעל פירוש "משך חכמה"   <BR>
מבאר עניין זה מכיוון קצת שונה וזו לשונו:       </P>
<P ALIGN="RIGHT">
"ולא ידע: היינו כמו לא הכיר, שלא היה שייך אל   <BR>
מקום קבורתו כלל. והוא מטעם שהיה איש אלוהים בחייו<BR>
ועניו מאד, ולא היה מקושר ומסובך אל החומר ועניני<BR>
כלל בחייו ככל האדם, וזה שאמרו 'ולא ידע איש' -  <BR>
אפילו משה."                                    </P>
<P ALIGN="RIGHT">
הפירושים השונים שניתנו לעמימות סביב קבורתו של  <BR>
משה, על אף הגוונים השונים, מובילים לכיוון אחד: </P>
<P ALIGN="RIGHT">
משה האיש, בשר ודם, שחלק מתולדות חייו מתוארים   <BR>
בתורה, מת ככל האדם. התורה מתארת את משאלתו להיכנס<BR>
לארץ. גם חז"ל מתארים במקומות שונים את כמיהתו   <BR>
להגשמת חלום זה ואת רצונו לחיות לעולם.          </P>
<P ALIGN="RIGHT">
 משה רבנו, איש האלוהים, גדול הנביאים בכל       <BR>
הדורות, "נפשו הנבדלת" בלשון הספורנו, לא מת כי  <BR>
"צדיקים במיתתם נקראים חיים" . הוא ממשיך לחיות  <BR>
בתוכנו דרך התורה שבכתב והתורה שבעל-פה, בה "כל מה<BR>
שתלמיד ותיק עתיד לחדש, כבר נאמר למשה בסיני" ולכן<BR>
אין זה מן הראוי לחלל את זכרו על ידי פולחן אלילי.<BR>
אין להמיר את משה החי באבנים מתות של קבר ויתכן  <BR>
שמשה רבנו  מלמד אותנו גם במותו ובקבורתו עניין  <BR>
חשוב ביותר: תורתנו היא תורת חיים ואין לה עניין <BR>
בהפיכת קברים לאתרי פולחן ול"מקומות  קדושים".   <BR>
הקדושה אינה מצויה באדמה, באבנים ובקברים ואפילו <BR>
בלוחות הברית )ראו הרש"י האחרון על התורה(. היא  <BR>
מצויה בשאיפתו של האדם לקדש את מעשיו בחייו.     </P>

<P ALIGN="RIGHT">
<FONT SIZE="-1">        פנחס לייזר, עורך שבת שלום, הוא פסיכולוג</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"שתהא השנה הבאה גשומה ולא שחונה": הגשמים בעתם  <BR>
כהתגלות.                                       </h3>

<P ALIGN="RIGHT">
אם תבא שנה בלא בצורת, נפק לכרמך חמי וחדי )צא   <BR>
לכרם ותשמח(, חמי את לזיתך   וחדי. )ראה  זיתך   <BR>
ושמח(                                          </P>
<P ALIGN="RIGHT">
אמר   הקדוש  ברוך  הוא:  לא  בראתי פרקליט   טוב<BR>
  לגשמים   כיום   שמיני  עצרת,  ככתוב:         </P>
<P ALIGN="RIGHT">
)במדבר כ"ט( 'ביום השמיני עצרת'. )קהלת רבה  פרשה<BR>
ז(                                             </P>

<P ALIGN="RIGHT">
אמר רבי  אבהו:  גדול יום הגשמים מתחיית המתים,  <BR>
דאילו תחיית  המתים  לצדיקים  ואילו גשמים בין   <BR>
לצדיקים בין  לרשעים   ופליגא  דרב יוסף, דאמר רב<BR>
יוסף: מתוך שהיא   שקולה   כתחיית   המתים,      <BR>
קבעוה  בתחיית המתים.                           </P>
<P ALIGN="RIGHT">
אמר   רב  יהודה:  גדול  יום  הגשמים  כיום      <BR>
שניתנה  בו  תורה,  שנאמר )דברים לב( 'יערף כמטר </P>
<P ALIGN="RIGHT">
לקחי'  ואין  לקח  אלא  תורה,  שנאמר )משלי ד(   <BR>
'כי לקח טוב נתתי לכם תורתי אל תעזבו'.          </P>
<P ALIGN="RIGHT">
רבא אמר: יותר מיום  שניתנה  בו תורה, שנאמר     <BR>
'יערף כמטר לקחי' מי נתלה  במי? הוי אומר: קטן   <BR>
נתלה בגדול . )בבלי תענית  ז, ע"א(              </P>

<P ALIGN="RIGHT">
על  פי  מה שכתב זקני מהרש"א בחידושי אגדות      <BR>
)תענית ז' ע"א('גדול  יום  הגשמים  כתחיית       <BR>
המתים',   דגבורות האדם  שהוא  ממית  החיים, ואתה <BR>
גבור  בהיפך זה, שאתה   מחיה  מתים  בגבורה,     <BR>
וכן  גשמים  באים בגבורה  ומביאים רחמים לעולם, עד<BR>
כאן דבריו.                                     </P>
<P ALIGN="RIGHT">
<FONT SIZE="-1">                       (ייטב פנים ח"ב דף ריב/א)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"ישכן לבטח&hellip;ובין כתפיו שכן"                    </h3>
<P ALIGN="RIGHT">
הפרשנות המסורתית, ספק פשט וספק דרש אגדי, מייחסת<BR>
את הדברים האלה לעובדה שבית-המקדש בהר הבית הוא  <BR>
בתחום נחלת שבט בנימין - ואם בית-המקדש הוא משכן <BR>
כבוד ה', הרי הוא שוכן בין כתפיו. אבל זה מעורר  <BR>
שאלה. נאמר "חופף עליו כל היום". כל היום? איזה  <BR>
יום? הכוונה איננה ליממה, זמן סיבוב הארץ על צירה;<BR>
יומו של הקדוש-ברוך-הוא הוא הנצח. משמע, שמכן ה' <BR>
הוא נצחי - והרי עינינו רואות שלא היה נצחי: המקדש<BR>
חרב וחולל המקום הזה, ועומד עליו היום היכל זר.  <BR>
אבל יש מאמר מדרשי מפתיע )במדרש "פתרון התורה",  <BR>
אשר זכה לפרסום בדפוס רק לפני שנים אחדות בהוצאתו<BR>
של אחד מחכמי דורנו, ר' אפרים אורבך(. זה מדרש   <BR>
מתקופת הגאונים, אשר יש בו הרבה חומר ממדרשים    <BR>
אחרים המוכרים לנו, אבל גם מדרשים שאין אנחנו    <BR>
יודעים אם הם מקוריים או לקוחים ממקורות שאבדו   <BR>
לנו. והנה, במדרש זה נאמר משהו על "חופף עליו כל <BR>
היום ובין כתפיו שכן". נאמר, שברכה נבואית זו של <BR>
משה אכן נתקיימה, שהרי ההיכל העומד היום שם, היכל<BR>
של אומה זרה, איננו מקום עבודה זרה. ההיכל הזה הוא<BR>
מקדש לאומה שמכירה בייחוד ה' ומתכוונת לעבודת ה',<BR>
גם אם לא קיבלה את התורה ואיננה עובדת את ה' בקיום<BR>
המצוות. נמצא, שעדיין זה מקום מקדש לעובדי ה'    <BR>
באמת. הדברים האלו נאמרו בתקופת הגאונים, בתקופת <BR>
שלטון הערבים על ארץ ישראל, ובוודאי קדמו למסעי  <BR>
הצלב, שבהם השלטון על הר הבית עבר לידי אלה שאינם<BR>
בעלי אמונת הייחוד במובננו אנו.                 </P>
<P ALIGN="RIGHT"><FONT SIZE="-1">
)מתוך "הערות לפרשיות השבוע" לפרופ' ישעיהו      <BR>
ליבוביץ' ז"ל, עמ' 140-141(                     </FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

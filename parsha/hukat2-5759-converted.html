<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Hukat</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת חקת</FONT><BR>
<FONT SIZE="3" COLOR="navy">גליון מס' 85 תשנ"ט</FONT>

 </p>


<h3 ALIGN="RIGHT">
חטאו של משה                                    </h3>
<P ALIGN="RIGHT">
למשה, יחד עם אחיו אהרן נאמרים מפי הגבורה דברים&hellip;<BR>
קשים וחמורים: "מעלתם בי", "לא-קדשתם אותי" -    <BR>
ובגלל זה נגזרה עליהם הגזירה הזאת. ואנו שואלים: <BR>
במה מעל משה? מה היתה מעילתו ומה חטאו? במה לא   <BR>
קידש את השם?                                   </P>
<P ALIGN="RIGHT">
הדברים אינם מפורשים בתורה. הלומדים וההוגים     <BR>
בתורה שיערו השערות רבות ושונות מתוך נסיון לדייק<BR>
בטקסט ולמצוא הסבר, ולא מצאו&hellip;ייתכן שיש לדבר הסבר<BR>
עמוק. על-כל-פנים, מקור מדרשי אחד מציג אותו -   <BR>
ואליו אני רוצה להתייחס. כדי שנבין את משמעותו של<BR>
הפירוש עלינו לעמוד על עובדה, שהיא אולי המכרעת  <BR>
לגבי כל נסיון להבין את הפרשה: העובדה שמשה רבנו <BR>
עצמו איננו מודע לכך שחטא. בכל הזדמנות, וזה חוזר<BR>
בתורה שלוש פעמים, כשהוא מתחנן לפני ה' לבטל את  <BR>
הגזירה ולזכות אותו בהשגת התכלית שפעל למענה    <BR>
ארבעים שנה - אף פעם אין הוא מבקש מחילה וכפרה   <BR>
וסליחה על חטא שחטא, אלא פשוט מתחנן לביטול      <BR>
הגזירה&hellip;ובכן, האם חטא משה או לא חטא? אם משה רבנו,<BR>
הענו מכל אדם, איננו מודע לכך שחטא, מי  אנו כי  <BR>
נחפש חטאים במשה? ולמה נגזרה עליו הגזירה הזאת?   </P>
<P ALIGN="RIGHT">
והנה, באותו מדרש מסופר שהקדוש-ברוך-הוא אומר    <BR>
למשה על תחנוניו לביטול הגזירה: "משה, במה אתה   <BR>
רוצה להיכנס לארץ?" והמדרש מתכוון לומר, וגם מפרש<BR>
זאת אחר-כך: אותו דור, שאתה הנהגת אותו, לא זכה  <BR>
להיכנס לארץ - ואתה, מנהיגו של הדור הזה, רוצה   <BR>
להיכנס? משל לרוע אשר צאנו נטרף בידי חיות רעות -<BR>
האם הוא יכול לומר: ואני הולך הביתה? זאת אומרת, <BR>
המנהיג נושא בעוון הדור, בעוונות שנעשו תחת      <BR>
מנהיגותו, גם אם הוא עצמו - לא מבחינה משפטית ולא<BR>
מבחינה מוסרית ומשום בחינה אנושית אחרת - איננו  <BR>
אחראי לפשעים, לחטאים, למחדלים ולשגיאות שעשו    <BR>
מונהגיו. הוא נושא בעוונם.                      </P>
<P ALIGN="RIGHT">
במונחים הרווחים היום, אנחנו קוראים לזה קבלת   &hellip;<BR>
אחריות מיניסטריאלית.                           </P>
<P ALIGN="RIGHT">
<FONT SIZE="-1">        מתוך הערות לפרשיות השבוע לפרופ' ישעיהו)<BR>
ליבוביץ' ז"ל, עמ' 99-100(                      </FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h2 ALIGN="RIGHT">
פרשת חוקת כמפתח להקשבה נכונה.                  </h2>
<h3 ALIGN="RIGHT">
דפנה בן-יוסף                                   </h3>
<P ALIGN="RIGHT">
כמוטיב חוזר מופיעים המים בפרשת חוקת. בתחילת    <BR>
הפרשה בהכנת מי הנדה, ולאחר מכן סיפור מי מריבה .<BR>
בהמשך מופיעות הבטחות משה ובני ישראל למלכי אדום <BR>
ומואב שהם לא ישתו ממי בארות ארצם בעוברם דרכן.  <BR>
סיפור הנחשים השרפים  בהמשך, עוסק גם הוא במים,  <BR>
ובסוף הפרשה שירת ההלל לבאר המים שנקרתה לבני    <BR>
ישראל במדבר.                                   </P>
<P ALIGN="RIGHT">
לעיתים קרובות, במיוחד בדברי הנביאים, אנו רואים <BR>
את המים כמטאפורה ודימוי לחיים ולטהרה ויש להם   <BR>
משמעות רוחנית, אולם בפרשתנו הצורך במים הוא צורך<BR>
פיזי ממשי. המים הם תנאי הכרחי להמשך קיום  החיים<BR>
במדבר. תחושת הצמא והפחד ממות העלול להיגרם בעקבות<BR>
חוסר במים הם ממשיים ומובנים. חששות ופחדים אלו  <BR>
מלווים את בני ישראל מראשית מסעם במדבר. כך היה  <BR>
בסיפור מי מרה, כך היה  בסיפור רפידים, וכך קורה <BR>
בפרשתנו בסיפור מי מריבה.                       </P>
<P ALIGN="RIGHT">
ברור לנו, אם כן, מדוע בני ישראל נוקטים לשון    <BR>
תלונה כאשר נוגע העניין למים. בסיפור מי מרה אנו <BR>
מוצאים את הפועל "וילונו"  ובסיפור רפידים ומי   <BR>
מריבה מופיעה ההקדמה  "וירב העם את משה...". לאדם<BR>
צמא החושש למותו אין זמן לגינוני בקשה ותחינה, כל<BR>
כוחו מרוכז רק בהצלת עצמו והוא אינו בוחר את     <BR>
המילים המתאימות. בני ישראל רוצים מים כאן ועכשיו.<BR>
אמנם רבים רואים בתלונות אלו קטנוניות המוכיחה   <BR>
ומעידה על חוסר אמונה הרווח בעם, שאינו סומך על ה'<BR>
שידאג לכל מחסורו , ויש גם כאלו המפרשים שלא היה <BR>
זה צימאון אמיתי כלל, ובכל זאת  אנו רואים שבכל  <BR>
המקרים, כאשר בני ישראל מתרעמים על מחסור במים,  <BR>
ה' נענה  מיד ומספק להם מים ובכל פעם בדרך ניסית <BR>
אחרת. מדרש תנחומא לפרק בשלח  כ"ב )סיפור רפידים(<BR>
מרמז על תוכחה נסתרת שהייתה לה' כלפי משה :  "אמר<BR>
לו הקב"ה למשה כמה פעמים אני מצווה  אותך עליהם  <BR>
שלא תקפיד כנגדם אלא תנהיגם כרועה צאן...". ה'   <BR>
לכאורה תמה על משה שאינו קשוב לצורכיהם של בני   <BR>
ישראל במדבר. בדרך דומה ממשיך הרמב"ם כאשר הוא   <BR>
מנסה להבין מה היה חטאו של משה במי מריבה שבעטיו <BR>
לא נכנס  לארץ. "דיקדק עליו ה' יתברך שיהיה אדם  <BR>
כמוהו כועס לפני עדת ישראל , במקום שאין ראוי בו <BR>
הכעס..." וממשיך הרמב"ם "&hellip;ולולא ידע )משה(       <BR>
שהאלוקים כעס עלינו  )בני ישראל( בבקשת המים     <BR>
ושאנחנו הכעסנוהו, יתברך, לא היה כועס עלינו" .  <BR>
חטאו של משה, לפי פירוש זה, הוא שגרם לבני ישראל <BR>
להבין שכיוון שהוא כועס עליהם הרי שזה מעיד על כך<BR>
שגם ה' כועס עליהם, בגלל בקשתם למים.  מדרש תנחומא<BR>
ופירוש הרמב"ם מחזקים את התפיסה שבקשתם של בני   <BR>
ישראל למים הייתה טבעית, לגיטימית ומוצדקת בעיני <BR>
ה'.                                            </P>
<P ALIGN="RIGHT">
) מן הראוי לציין שרבים חולקים על פרשנות זאת של <BR>
הרמב"ם בקשר למהות חטאו של משה וכך בעיונים לספר <BR>
במדבר של נחמה ליבוביץ (.                       </P>
<P ALIGN="RIGHT">
אולם המתבונן בפרשתנו ישאל בוודאי  כיצד ייתכן אם<BR>
כן שבסיפור הנחשים השרפים  ה' לא נענה לדרישת בני<BR>
ישראל למים, אלא להפך, הוא שולח בעם את הנחשים   <BR>
השרפים כעונש. הבה נבדוק מה הייתה תלונתם הפעם   <BR>
ובמה שונה תלונה זאת על החוסר במים מהתלונות     <BR>
הקודמות לה. "וידבר העם באלוקים ובמשה למה העליתנו<BR>
ממצרים למות במדבר כי אין לחם ואין מים ונפשנו קצה<BR>
בלחם הקלקל" . מדוע התורה מציינת את כל רשימת    <BR>
התלונות הזאת? מדוע התורה איננה נותנת תיאור כללי<BR>
של טענותיהם אלא "מצטטת"  את דברי העם? ".  האם  <BR>
תלונתם  מעידה על צימאון אמיתי?  האם  אין אנו   <BR>
נמצאים שוב בפרשיית "קברות התאווה"? האם יתכן שלא<BR>
הרעב והצמא הן הסיבות לתלונות אלו אלא חוסר שביעות<BR>
רצון כללית?. אכן, נראה שהפעם מדובר במקרה שונה. <BR>
לא סכנת חיים  נשקפת לעיניהם, הם אינם מרוצים    <BR>
מטעמו של המן, הם רוצים גיוון, הם אולי מפונקים  <BR>
מדי, יש בהם תשוקה למותרות שאינן הכרחיות לקיום  <BR>
היום יומי במדבר ולא  פחד אמיתי ממיתה ברעב או   <BR>
מצימאון.  אולי העונש עצמו יכול להעיד על מהות   <BR>
החטא. העונש הוא "עונש חינוכי". הנחש, המסמל את  <BR>
המדבר על קשייו, הוא הנקרא לביצוע העונש. ה' שולח<BR>
בהם נחשים שרפים כדי להזכיר להם את המצב האמיתי בו<BR>
הם שרויים, את מציאות המדבר, בה אין מקום למותרות<BR>
ופינוקים.                                      </P>
<P ALIGN="RIGHT">
הקשבה נכונה לצרכיו של החלש הקורא לעזרה היא     <BR>
לעניות דעתי המפתח להבנת השווה והשונה בין שני   <BR>
מצבים אלו .   המקשיב האמיתי יתעלם מגינונים     <BR>
טכסיים, ומדרכי ההבעה והסגנון גם אם  הם אינם    <BR>
לרוחו. אסור לחברה לפסול שכבות בתוכה המביעות את <BR>
מצוקתן האמיתית, לעיתים במילים נזעמות ובשפה     <BR>
קלוקלת כי " הם לא נחמדים" , על חברה מתוקנת מוטלת<BR>
המשימה להיות קשובה למצוקת החלש , שלעיתים חלק   <BR>
מחולשתו היא חוסר היכולת להביע את מצוקתו. באותה <BR>
מידה הקשבה אמיתית דורשות מאתנו את יכולת הסינון.<BR>
אכפתיות כנה לצורכי החלש מחייבת אותנו להיענות   <BR>
בשלילה לצרכים שאינם אמיתיים והכרחיים. במקרים   <BR>
כאלה חובה על החברה לבקר ולמחות ולהבהיר לדורש   <BR>
שדרישותיו אינן מוצדקות גם אם נקודת המוצא שלו היא<BR>
חולשתו.                                        </P>

<P ALIGN="RIGHT">
<FONT SIZE="-1">    .דפנה בן-יוסף, חזרה משליחות חינוכית בחו"ל <BR>
עוסקת בפיתוח תוכנית לימוד בנושא תרבות הדיון    <BR>
והנאום.                                        </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
חטאו של יפתח                                   </h3>
<P ALIGN="RIGHT">
וזה היה טעותו של יפתח בבתו,  כי חשב כאשר חרם   <BR>
נגיד  ישראל  חל  וקים  להמית אנשים או העובר על <BR>
חרמו  חייב  מיתה,   כן אם נדר בעת מלחמה לעשות  <BR>
מאיש  או  אנשים  זבח יחול הנדר,  ולא ידע כי חרם<BR>
המלך  והסנהדרין  חל  על  המורדים  לכלותם או על <BR>
העובר  גזירתם  ותקנתם,   אבל  לחול  הנדר לעשות <BR>
עולה  מדבר  שאין  ראוי לה' חס וחלילה,  ולכך אמר<BR>
בב"ר  )ס ג( שאפילו הקדש דמים לא היה חייב ונענש <BR>
בדמה.                                          </P>
<P ALIGN="RIGHT">
<FONT SIZE="-1">                  (רמב"ן ויקרא פרק כז פסוק כט )</FONT></P>

<P ALIGN="RIGHT">
אין לראות את יפתח בהילה של גיבור לאומי, ואין   <BR>
להתפעל ממשעהו כמשעה של הקרבה וגדולה מתוך רגשי  <BR>
פטריוטיות. מעשהו אכזרי והוא חסר שחר. נאמנים    <BR>
עלינו חז"ל שראו בו עם הארץ, ריק ופוחז. התלהבות <BR>
כשלעצמה אין בה ערובה שתהיה מכוונת לטוב, לרצוי; <BR>
התלהבות שאין עמה מצפן מכוון, שאין עמה ריסון של <BR>
תורה - עלולה להביא לאבדון. וכדברי מדרש תנחומא  <BR>
)בחוקותי ה( " מי גרם לו ליפתח לאבד את בתו? על  <BR>
שלא קרא בתורה".                                </P>
<P ALIGN="RIGHT">
<FONT SIZE="-1">  'מתוך עיונים בספר במדבר לפרופ' נחמה ליבוביץ) <BR>
ז"ל(                                           </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"אדם כי ימות באהל"                             </h3>
<P ALIGN="RIGHT">
 ' ומת  בהר  אשר  אתה  עולה שמה':  אמר לפניו   <BR>
רבש"ע  למה  אני  מת  לא  טוב )שיאמרו( טוב משה  <BR>
ממראה  מטוב  משה  משמועה  לא טוב שיאמרו זה משה <BR>
שהוציאנו  ממצרים  וקרע לנו את הים והוריד לנו את<BR>
התורה ואת המן  והגיז לנו את השליו ועשה לנו נסים<BR>
וגבורות משיאמרו כך וכך עשה כך וכך אמר אמר  לו  <BR>
כלך  משה  גזירה היא מלפני שוה בכל אדם, שנאמר   <BR>
'וזאת  התורה  אדם  כי ימות באהל' )במדבר י"ט(   <BR>
ואומר  'זאת  תורת האדם ה' אלהים' )שמואל ב' ז'( <BR>
אמרו  מלאכי השרת לפני הקב"ה: רבש"ע למה מת אדם  <BR>
הראשון? אמר להם: שלא עשה פקודי, והרי משה עשה   <BR>
פקודיך?  אמר  להם:  גזירה היא מלפני שוה בכל אדם,<BR>
שנאמר 'וזאת התורה: אדם כי ימות' )במדבר י"ט(.   </P>
<P ALIGN="RIGHT">
<FONT SIZE="-1">                       (סיפרי האזינו פיסקא שלט)</FONT></P>

<P ALIGN="RIGHT">
ומה שאמר 'כל מי  שמוסר  עצמו  לסכנה אין אומרין <BR>
הלכה משמולא  דמי )אינו דומה(  להא  דאמרו  'זאת <BR>
התורה אדם כי ימות  באוהל'  אין  דברי  תורה     <BR>
מתקיימים אלא במי שממית עצמו עליה. התם )=שם( כאשר<BR>
מקיים תורה מדוחק, ופרשנו  הטעם  במקומו  שראוי  <BR>
שלא  תהיה התורה מתקיימת  אלא  אם  כן  ממית  עצמו<BR>
על דברי תורה ולא שמוסר נפשו לסכנה, אבל זה שהוא <BR>
מוסר עצמו לסכנה  אין  אדם רשאי למסור נפשו לסכנה<BR>
ולכך אין אומרים  דברי  תורה  משמו,   כי  כאשר  <BR>
מסר עצמו להעדר  על  דברי תורה, הרי אין לו חיות <BR>
והתורה היא החיות  ולכך  אין  ראוי  למי  שנתן   <BR>
עצמו אל ההעדר לומר  דבר  תורה  משמו,   כי אין  <BR>
מתחבר אל התורה ההעדר.                          </P>
<P ALIGN="RIGHT">
<FONT SIZE="-1">      (חידושי אגדות למהר"ל מפראג חלק ג עמוד יב)</FONT></P>

<P ALIGN="RIGHT"><HR WIDTH="95%" ALIGN=CENTER>
</P>
<h3 ALIGN="RIGHT">
מורשת יעקב ומורשת עשו: על מה גאוותננו?         </h3>
<P ALIGN="RIGHT">
במשה  הוא  אומר:  'ונצעק אל ה' וישמע קולנו',   <BR>
אמר לו: אתם  מתגאים  על  שהוריש  לכם  אביכם    <BR>
'הקול קול יעקב'  'וישמע  ה'  את  קולנו',    ואנו<BR>
 מתגאים  במה שהוריש  לנו  אבינו 'ועל חרבך תחיה',<BR>
שנאמר 'ויאמר אליו אדום לא תעבור בי, פן בחרב אצא<BR>
לקראתך'.                                       </P>
<P ALIGN="RIGHT">
<FONT SIZE="-1">                 (ילקוט שמעוני ישעיה  מא , תנ) </FONT></P>

<P ALIGN="RIGHT">
'וישלח  ישראל מלאכים' וכתוב אחר אומר בפרשת     <BR>
דברים 'ואשלח  מלאכים'.                         </P>
<P ALIGN="RIGHT">
רבותינו  אמרו:  שתי  אגרות כתבו אחת של משה     <BR>
לשלום ואחת של ישראל למלחמה.                    </P>
<P ALIGN="RIGHT">
<FONT SIZE="-1">                         (חזקוני במדבר כא , כא)</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

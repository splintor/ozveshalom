<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Pinhas</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת פנחס</FONT><BR>
<FONT SIZE="3" COLOR="navy">גליון מס' 87 תשנ"ט</FONT>

 </p>

<P ALIGN="RIGHT">
שבעה  דברים  בגולם ושבעה בחכם:  חכם&hellip; מודה על   <BR>
האמת.                                          <BR>
      <FONT SIZE="-1">                (מסכת אבות פרק ה, משנה ז)</FONT></P>
<P ALIGN="RIGHT">
האמת זה  משה, שנאמר )דברים ה( "וישמע ה' את קול <BR>
דבריכם בדברכם אלי ויאמר ה' אלי  שמעתי את קול   <BR>
דברי העם הזה אשר דברו אליך היטיבו כל אשר דברו".<BR>
וכן  הקב"ה  הודה על האמת, שנאמר )במדבר כז( "כן <BR>
בנות צלפחד דוברות".                            <BR>

       <FONT SIZE="-1">        (אבות דרבי נתן  פרק לז, משנה יג)</FONT></P>
<P ALIGN="RIGHT">
</P>
<h3 ALIGN="RIGHT">
לנשים לא היה חלק במעשה העגל ובעוון המרגלים.    </h3>
<P ALIGN="RIGHT">
"ותקרבנה  בנות  צלפחד" :  אותו  הדור  היו      <BR>
הנשים גודרות  מה  שאנשים  פורצים, שכן את מוצא  <BR>
שאמר להן  אהרן  )שמות  לב( "פרקו  נזמי הזהב אשר<BR>
באזני נשיכם "  ולא   רצו  הנשים  ומיחו  בבעליהן,<BR>
 שנאמר "ויתפרקו  כל  העם  את  נזמי  הזהב  וגו'"<BR>
והנשים לא נשתתפו  עמהן  במעשה העגל, וכן במרגלים<BR>
שהוציאו דבה  )במדבר  יד( "וישובו  וילינו  עליו <BR>
את  כל העדה" ועליהם  נגזרה  גזירה  שאמרו  "לא  <BR>
נוכל  לעלות" אבל הנשים   לא   היו  עמהם  בעצה  <BR>
שכתוב  למעלה  מן הפרשה  )שם  כו( "כי אמר ה' להם<BR>
מות ימותו במדבר ולא  נותר  מהם  איש  כי אם כלב <BR>
בן יפונה" איש ולא אשה על מה שלא רצו ליכנס לארץ <BR>
אבל הנשים קרבו לבקש נחלה בארץ לכך נכתבה פרשה זו<BR>
סמוך למיתת דור המדבר שמשם פרצו האנשים וגדרו    <BR>
הנשים.                                         <BR>

                   <FONT SIZE="-1">        (במדבר רבה פרשה כא) </FONT></P>

<P ALIGN="justify"><HR WIDTH="95%" ALIGN=CENTER>
</P>


<h2 ALIGN="RIGHT">
"לא עליך המלאכה לגמור"                         </h2>
<h3 ALIGN="RIGHT">
אליעזר )אד(  גרינשטיין                         </h3>
<P ALIGN="RIGHT">
                             <FONT SIZE="-1"><I>לזכרו הברוך של אבי</I></FONT></P>
<P ALIGN="RIGHT">
עלילת התורה מסתיימת, כידוע, בציון מותו של משה  <BR>
ובציון קבורתו על ידי ה' בכבודו    ובעצמו.  יחד <BR>
עם הציונים הללו מספרת לנו התורה  כי "לא כהתה   <BR>
עינו ולא נס לחה"    )דברים לד, ז(, כלומר, שלא<BR>
סבל מההתדרדרות הגופנית המלווה את בני האדם בדרך <BR>
כלל לעת זקנתם.   כך מפרש, למשל, רבנו בחיי, את  <BR>
הפסוקית "לא נס לחה": "ולפי שממנהג הזקן שיתגבר  <BR>
עליו היובש ויפרד הלחות ממנו, העיד הכתוב בכאן   <BR>
במשה, שלא נפרד ממנו לחותו".                    </P>
<P ALIGN="RIGHT">
הפרשה האחרונה בתורה מספרת שמשה שמר עד סוף ימיו <BR>
על כוחו הפיסי ואילו בפרשת פנחס ובפרשת מטות הבאה<BR>
אחריה, מצטייר משה כמי שאף שמר עד הסוף על  רוחו,<BR>
על מרצו ועל אומץ לבו.                          </P>
<P ALIGN="RIGHT">
בפרשת פנחס מתבקש משה להתקיף את המדיינים בגלל   <BR>
התנכלותם לבני ישראל בדבר בעל פעור )במדבר כה,   <BR>
טז-יח( ומייד מעמיד משה את העם על נכונותו בעריכת<BR>
מפקד הצבא. אבל טרם יוכל משה לבצע את המבצע, מוסיף<BR>
עליו ה' פקודות נוספות: דין הגורל שדרכו  תחלק <BR>
הארץ )כו, נב-נו( וציון מניין                   <BR>
המשפחות-"הפקודים"-של שבט לוי )שם, נו-סה(.      </P>
<P ALIGN="RIGHT">
		בהמשך מסופר על פנייתן של בנות צלפחד אל משה   <BR>
בשאלה הלכתית - שמא יורשות בנות את אביהן במקרה  <BR>
שאין לו בנים )כז, א-יא(.  למשה אין תשובה מוכנה <BR>
לשאלה זו ולכן הוא מביא את משפטן לפני ה'.  אין   <BR>
מסופר מפורשות שמשה השיב לבנות צלפחד תשובה אבל  <BR>
ניתן להסיק שכן מתוך ההערה שפסק הדין  היה "לבני <BR>
ישראל לחקת משפט" )שם, יא(.  הדרישה ממשה לדרוש <BR>
בה' ולהשיב על שאלת הבנות דוחה עוד יותר את המבצע<BR>
הצבאי.  אפשר להסיק מכך שהנחיצות שבפתרון המצוקה  <BR>
החברתית והאישית, הלובשת כאן צורה בפנייתן לצדק של<BR>
בנות צלפחד, עולה על הדחיפות שבעריכת המלחמה.    </P>
<P ALIGN="RIGHT">
עכשיו נדמה כי משה יוכל לבצע את פקודת ה' ולצרור <BR>
את המדיינים.  אבל קודם שיצליח לעשות זאת מטיל ה'<BR>
על משה משימה נוספת, משימה שהיא כבדה וקודרת     <BR>
ביותר.  עליו לעלות על הר העברים ולראות את הארץ <BR>
הנכספת "מנגד" מתוך ידיעה ברורה שלא יגיע אליה   <BR>
כיוון  שמצווה עליו בנוסף להיאסף אל עמיו, כלומר,<BR>
למות )כז, יב-יג)(למה צריך להפסיק את משה באמצע  <BR>
משימה ולדרוש ממנו את הפעולה המצערת הזו?  ר' יצחק<BR>
אברבנאל מסביר:      "מפני שצוה ]ה'[ יתברך על   <BR>
נחלת הארץ וחלוקתה, אמר לו: אל תחשוב שאתה תנחילנה<BR>
  אותה".  פרשנות שכזו עשויה רק להחריף את אכזבתו<BR>
של משה.  אדם רגיל היה חדל לפעול מפאת הדיכאון . </P>
<P ALIGN="RIGHT">
מדרשי חז"ל, ובעיקר אלה הנדרשים לפרשת ואתחנן    <BR>
שבספר דברים, מרבים לספר על תגובתו הקשה של משה על<BR>
ההודעה הזו, כיצד התווכח עם ה' ובא בטענות שיורשה<BR>
להיכנס לארץ יחד   עם שאר בני ישראל.  אבל פשוטו <BR>
של מקרא בפרשת פנחס הוא, שמשה דואג לדבר אחד בלבד:<BR>
ש"יפקד ה' אלהי הרוחות...איש על העדה אשר יצא    <BR>
לפניהם ואשר יבא לפניהם...ולא  תהיה עדת ה' כצאן <BR>
אשר אין להם רועה" )שם, טו-יז(.  משה אינו חושב על<BR>
עצמו אלא חש באחריותו כמנהיג ושוקד על המשכיותה של<BR>
המנהיגות הרוחנית הראויה.                       </P>
<P ALIGN="RIGHT">
משה מצווה להסמיך את יהושע כמנהיגם החדש של בני  <BR>
ישראל היות והלה הנו "איש אשר    רוח בו" )שם,   <BR>
יח(.  "ויעש משה כאשר צוה ה' אותו...ויצוהו כאשר <BR>
דבר ה' ביד משה")שם, כב-כג(.  הנה קיבל משה את   <BR>
הבשורה שהוא עומד למות וגם הסדיר את המשכיות     <BR>
המנהיגות והפקיד את הנהגת העם בידי יהושע.  שמא  <BR>
יצא ידי בזה חובת תפקידו ויוכל להירגע ולהתכונן  <BR>
לפרישתו?                                       </P>
<P ALIGN="RIGHT">
לא, משה רבינו אינו חדל לפעול, אינו נח, אינו    <BR>
מתנער מאחריותו.  בפרשת מטות    מתחדשת הפקודה   <BR>
לנקום "נקמת בני ישראל מאת המדינים" )לא, ב( אין <BR>
משה מפקיד את   המטלה הזו בידי יהושע, חרף ניסיונו<BR>
כמפקד צבאי שניהל את המלחמה בעמלק תכף ליציאת    <BR>
מצרים )שמות יז, ח ואילך(  להפך, משה מבצע את    <BR>
הפעולה הזאת בעצמו.  רלב"ג, פרשן המנסה להפיק    <BR>
"תועלת" מכל מעשה ומעשיה שבתורה, מפיק מהתנהגותו <BR>
של משה בביצוע המלחמה במדין לקח מוסרי: "להודיע  <BR>
עוצם זריזות משה לעשות מצות השם יתעלה, שאף על פי <BR>
 שידע שאחר זאת המלחמה ייאסף אל עמיו, לא נתעצל בה<BR>
אך מיהר לנקום זאת הנקמה לפי מה  שאפשר"         </P>
<P ALIGN="RIGHT">
כאילו משה התכוון לממש את אמירתו הידועה של רבי  <BR>
טרפון בפרקי אבות )ב, כא(: "לא      עליך המלאכה <BR>
לגמור--ולא אתה בן-חורין להיבטל ממנה".  משה רבנו<BR>
טרם השלים את  שליחותו כמנהיגם וכמורם של בני    <BR>
ישראל.  לא די בכך שהוציאם מארץ מצרים--היה אחראי <BR>
 גם על ההמשך, על המלחמות שהתגלגלו בעקבות היציאה<BR>
ממצרים ושעריכתן הוטלה על    משה.  ולא די בכך   <BR>
שהעביר לעם ישראל את המצוות, שפילס להם את הדרך  <BR>
הישרה שעליהם ללכת בה.  משה לא יפרוש, לא יסתלק  <BR>
מהעולם, עד שיעשה מעין חזרה עם חניכיו וילמד את  <BR>
בני ישראל את המצוות כפי שהוא עושה בספר משנה    <BR>
תורה.  ובימי השלום השורר בשהותו של  עם ישראל   <BR>
בערבות מואב, משה בוחר לא לנוח אלא להנחות.  שנה <BR>
להם תורה ושינן להם תורה.  עד שלבסוף נאסף אל    <BR>
עמיו.                                          </P>
<P ALIGN="RIGHT"><FONT SIZE="-1">
אד גרינשטיין הוא פרופסור למקרא באוניברסיטת     <BR>
תל-אביב ומלמד גם במחלקה לתנ"ך באוניברסיטת      <BR>
בר-אילן.                                       </FONT></P>

<P ALIGN="center"><HR WIDTH="95%" ALIGN=CENTER>
</P>



<h3 ALIGN="RIGHT">
מעשה הקנאות: התייחסות מורכבת                   </h3>
<P ALIGN="RIGHT">
אמר  רבה  בר  בר  חנה אמר רבי יוחנן: הבא  לימלך<BR>
)להתייעץ(  אין  מורין  לו, ולא עוד אלא שאם פירש<BR>
זמרי  והרגו, פנחס נהרג עליו. נהפך זמרי והרגו   <BR>
לפנחס, אין  נהרג  עליו שהרי רודף הוא .         </P>
<P ALIGN="RIGHT">
"וירא  פנחס  בן  אלעזר":  מה ראה? אמר רב: ראה  <BR>
מעשה  ונזכר  הלכה.  אמר  לו )למשה(: אחי  אבי   <BR>
אבא, לא כך לימדתני  ברדתך  מהר  סיני  "הבועל את<BR>
כותית קנאין פוגעין   בו" ?  אמר  לו )משה לפנחס(:<BR>
 קריינא  דאיגרתא  איהו  ליהוי פרוונקא )זה שקורא<BR>
את האגרת יהיה שליח לביצועה( ושמואל   אמר:  ראה <BR>
}משלי  כ"א{ ש"אין חכמה  ואין  תבונה  ואין  עצה <BR>
נגד ה'" כל מקום שיש חילול השם, אין חולקין כבוד <BR>
לרב.                                           </P>

<P ALIGN="center"><HR WIDTH="95%" ALIGN=CENTER>
</P>

<h3 ALIGN="RIGHT">
 קוראים מגיבים                                  </h3>
<P ALIGN="RIGHT">
בגיליון "בהעלותך" )ש.ש. 84( פורסם איור המנורה, <BR>
צמוד לדברי הספורנו לפסוק "יאירו שבעת הנרות"    <BR>
)במדבר ח, ב( "שיורו   היות   אור   הימניים     <BR>
ואור השמאליים, מכוון ופונה אל אור הקנה האמצעי  <BR>
שהוא עיקר  המנורה". חידושו בכך ששלהבות המנורה  <BR>
אינן פונות כדרך הטבע לכיוון אחד, על-פי הרוח, אלא<BR>
דווקא אל עבר הקנה האמצעי, שהוא מופע בלתי טבעי  <BR>
לחלוטין. כך גם פירש רש"י על אתר, ובעקבותיהם גם <BR>
הרש"ר הירש "&hellip; כולם מאירים אל הנר האמצעי ובכיוונו<BR>
מתאחדים כל שבעה הנרות". הדברים מבוססים על הגמרא:<BR>
"מלמד שהיו מצדדין פניהם כלפי נר אמצעי" )בבלי,  <BR>
מנחות צח, ע"ב(. רעיון הפנייה אל המרכז והנטייה  <BR>
להתכנסות אל עבר הגורם המשותף, שהוא הוא המקור   <BR>
לקנים המתפצלים, הינו רב ערך ומשמעות דווקא      <BR>
בימינו. מעניין שציור "אנטי-טבעי" זה מצוי       <BR>
בפסיפסים קדומים של המנורה, כדוגמת זה בבית הכנסת<BR>
הקדום בחמת-טבריה, ובאיורים עתיקים נוספים של    <BR>
המנורה.                                        </P>
<P ALIGN="RIGHT">
חבל שהמאייר את הגיליון לא כיוון יצירתו לעניין  <BR>
רב משמעות זה בסמל המנורה, והציג את השלהבות     <BR>
כעולות זקופות. אגב, העדר שלהבות במנורה המעוצבת <BR>
על-פי שער טיטוס, כסמל המדינה, מעוררת אותנו     <BR>
להשלים את המעשה היהודי-ציוני הגדול ולהדליק את  <BR>
המנורה בשלהבות שייטו אל עבר הקנה האמצעי.       </P>
<P ALIGN="RIGHT">
                    <FONT SIZE="-1"><B>   יוחנן בן-יעקב, כפר-עציון</B></FONT></P>

<h3 ALIGN="RIGHT">
העורך מגיב:                                    </h3>

<P ALIGN="RIGHT">
אכן, בהחלט ראוי לדרוש את פירוש הספורנו שהבאנו  <BR>
ומקורותיו בכיוון המטפורי, כפי שעשה זאת הכותב   <BR>
ואנו מודים לו על  הערתו-הארתו. יחד עם זאת, נראה<BR>
לנו שלצד השאיפה אל המשותף, יש מקום גם למדרש אחר<BR>
הנותן מקום נפרד לכל אחת מהשלהבות. ואולי רק     <BR>
האיזון הנכון בין החיפוש אחר המשותף )נטייה לאמצע(<BR>
לבין הכבוד הניתן לשונות והמחלוקת מתוך כבוד הדדי<BR>
עשויים להגביר את סיכויינו להיות אור לעצמנו     <BR>
ולגויים, אור המורכב מנרות שונים, הפונים לעתים אל<BR>
המרכז, אך לעתים כלפי מעלה, בבחינת אלו ואלו דברי<BR>
אלוקים חיים.                                   </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
שתי הפנים של המנהיג הראוי                      </h3>

<P ALIGN="RIGHT">
"אלהי הרוחות" למה נאמר? אמר לפניו: ריבונו של   <BR>
עולם, גלוי וידוע  לפניך  דעתו  של כל אחד ואחד  <BR>
ואינן דומין זה לזה.  מנה  עליהם  מנהיג  שיהא   <BR>
סובל כל אחד ואחד לפי דעתו .                    <BR>

<FONT SIZE="-1">                          (רש"י במדבר  כז, טז )</FONT></P>
<P ALIGN="RIGHT">
"אשר  רוח  בו":  כאשר שאלת, שיוכל להלוך כנגד   <BR>
רוחו של כל אחד ואחד.                           <BR>
<FONT SIZE="-1">                             (רש"י שם, שם, יח) </FONT></P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

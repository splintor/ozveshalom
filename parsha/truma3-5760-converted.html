<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת תרומה</FONT><BR>
<FONT SIZE="3" COLOR="navy">גליון מס' 121 תש"ס</FONT><BR>

 </p>

<P ALIGN="RIGHT">
"ויקחו לי תרומה": לי: לשמי. )רש"י שמות כ"ה, ב( </P>
<P ALIGN="RIGHT">
"ויקחו לי": התרומה לא תינתן לה' באורח          <BR>
בלתי-אמצעי, כי אם כל יחיד ויחיד יתן את תרומתו  <BR>
לציבור לצורך מסירתה לגבוה. מכאן שלא על היחיד,  <BR>
אלא על הציבור לבצע את המשימה שציווה ה', ולא    <BR>
בשביל בתורמים היחידים, אלא בשביל הציבור כולו   <BR>
נקבעה המשימה האלוהית.                          <BR>

<FONT SIZE="-1">                           (הרש"ר הירש שם, שם) </FONT></P>

<h3 ALIGN="RIGHT">
" לא ניתנו מצוות אלא לצרף בהן את הבריות"       </h3>
<P ALIGN="RIGHT">
'שמע  בני  וקח  אמרי  וירבו  לך  שנות חיים.':<BR>
 הרבה לקיחות  צויתי  אתכם בשביל לזכות אתכם,    <BR>
אמרתי לכם  'ויקחו  אליך  פרה  אדומה'  שמא      <BR>
בשבילי?  לא בשבילי אלא בשביל לטהר אתכם, אמרתי  <BR>
לכם 'ויקחו לי  תרומה'  לא  בשביל  שאדור  ביניכם,<BR>
  אינו אומר ויקחו  אלא  ויקחו  לי,   אותי אתם  <BR>
לוקחים,  'ויקחו אליך  שמן  זית',  כדי לשמור    <BR>
נפשותיכם שנמשלה לנר, שנאמר  'נר  ה'  נשמת  אדם',<BR>
 וכן 'ולקחתם לכם ביום הראשון'  והלא  חמשה עשר  <BR>
הוא?  אלא אמר הקב"ה ויתרתי   לכם   את  עונות   <BR>
הראשונים  ומעתה  ראש חשבון הוא.                <BR>

<FONT SIZE="-1">            (ילקוט שמעוני משלי  ד , סימן תתקלה)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h2 ALIGN="RIGHT">
"ועשו לי מקדש ושכנתי בתוכם"                    </h2>
<h3 ALIGN="RIGHT">
פנחס לייזר                                     </h3>
<P ALIGN="RIGHT">
מסופר שרבי מנחם מנדל מקוצק היה ממשיך על-דרך    <BR>
הדרש את הפסוק בתהילים )קט"ו, ט"ז(, אותו אנו    <BR>
אומרים בפרקי הלל "השמים שמים לה' והארץ נתן לבני<BR>
אדם"                                           </P>
<P ALIGN="RIGHT">
וכך היה דורשו: &hellip;והארץ נתן לבני אדם, לעשות ממנה <BR>
שמים".                                         </P>
<P ALIGN="RIGHT">
ואכן, פרשת יתרו, בה מתרחשת ההתגלות, מסתיימת    <BR>
בציווי לבנות מזבח אדמה. רש"י בעקבות חז"ל       <BR>
במכילתא, דורש את סמיכות הפרשיות בין  'יתרו'    <BR>
ל'משפטים', וזו לשונו:                          </P>
<P ALIGN="RIGHT">
"ולמה נסמכה פרשת דינין לפרשת מזבח? לומר לך     <BR>
שתשים סנהדרין אצל המקדש."                      </P>
<P ALIGN="RIGHT">
מוסדות הצדק, על-פי תפיסה זו, הם חלק בלתי נפרד  <BR>
מהמקדש ואכן בית הדין הגדול בירושלים היה ממוקם  <BR>
בלשכת הגזית. לא תיתכן "קדושה פולחנית" בלי מנגנון<BR>
של עשיית צדק.                                  </P>
<P ALIGN="RIGHT">
כמו-כן, ניתן לדרוש את הקשר בין הפסוקים האחרונים<BR>
בפרשת משפטים, בהם נאמר )כד, ט"ז-י"ז(:          </P>
<P ALIGN="RIGHT">
"וישכן כבוד ה' על הר סיני ויכסהו הענן ששת    <BR>
ימים, ויקרא אל משה ביום השביעי מתוך הענן. ומראה<BR>
כבוד ה' כאש א?כלת בראש ההר לעיני כל ישראל" לבין<BR>
פסוק כה, ח:                                    </P>
<P ALIGN="RIGHT">
 "ועשו לי מקדש ושכנתי בתוכם".                  </P>
<P ALIGN="RIGHT">
כבוד ה' השוכן על הר סיני המתגלה למשה בלבד, עובר<BR>
מן "השמים" אל "ההר" ומן "ההר" אל המקדש אך המקדש<BR>
נבנה בין היתר על ידי התרומה "מאת כל איש אשר    <BR>
ידבנו לבו."                                    </P>
<P ALIGN="RIGHT">
השאלה הטקסטואלית והרעיונית שעולה מפסוק זה היא: <BR>
מהו הקשר בין חלקו הראשון של הפסוק )"ועשו לי    <BR>
מקדש"( לבין חלקו השני )"ושכנתי בתוכם"(?        </P>
<P ALIGN="RIGHT">
לכאורה, משתמע מהפסוק שקיימת החובה שלנו לעשות את<BR>
המקדש, ורש"י בלשונו המדויקת מפרש : "ועשו לי    <BR>
מקדש: ועשו לשמי בית קדושה", כלומר אל נטעה  לחשוב<BR>
שמה שאנחנו עושים הוא המקדש; אנחנו מקיימים את   <BR>
הציווי ובאופן מעשי מתכוונים )"לשמי"( להקים בית <BR>
של קדושה, כאשר נדרשים שני תנאים: א. הכוונה, ב. <BR>
העשייה המדויקת על-פי מידות מדויקות בהתאם למה   <BR>
שנצטווינו. חלקו השני של הפסוק )"ושכנתי בתוכם"( <BR>
מותנה בקיומו של החלק הראשון על-ידינו. אמנם, לא <BR>
ברור אם קיומו של חלקנו מבטיח את קיומו של חלקו <BR>
של הקב"ה או מאפשר אותו בלבד ובכל מקרה יש להבין <BR>
את הקשר בין העשייה שלנו לבין כבוד ה' או השכינה <BR>
המתגלה בעולמנו או בלשונו של הרבי מקוצק "איך    <BR>
עושים מהארץ שמים"?                             </P>
<P ALIGN="RIGHT">
חז"ל )אבות דרבי נתן פרק אחד עשר משנה א( רואים  <BR>
בעשיית מלאכה ע"י האדם תנאי להשכנת השכינה ומגנים<BR>
את הבטלה, וזו לשונם:                           </P>
<P ALIGN="RIGHT">
" רבי טרפון אומר: אף הקב"ה לא השרה  שכינתו  על <BR>
ישראל עד שעשו מלאכה, שנאמר )שמות כה( 'ועשו לי  <BR>
מקדש ושכנתי בתוכם. רבי יהודה בן  בתירא  אומר:  <BR>
מי  שאין  לו  מלאכה  לעשות, מה                 </P>
<P ALIGN="RIGHT">
יעשה?  אם  יש  לו  חצר  חרבה  או  שדה  חרבה,   <BR>
ילך ויתעסק  בה,  שנאמר  'ששת  ימים  תעבוד ועשית<BR>
כל מלאכתך'   ומה   תלמוד   לומר  'ועשית  כל    <BR>
מלאכתך'? להביא  את מיש שיש לו חצרות או שדות    <BR>
חרבות ילך ויתעסק  בהן.  ר'  טרפון אומר: אין אדם<BR>
מת אלא מתוך  הבטלה  , שנאמר:  )בראשית  מט(     <BR>
'ויגוע ויאסף אל עמיו' ".                       </P>
<P ALIGN="RIGHT">
במדרש הלכה מכילתא, נוקטים חז"ל בפרשנות אחרת    <BR>
לגבי הקשר בין העשייה שלנו לבין התוצאה, וכך לשון<BR>
המדרש )מכילתא פרשת בא מסכת דפסחא פרשה טז(      </P>
<P ALIGN="RIGHT">
"כיוצא בו 'ועשו לי מקדש'  למה נאמר? והלא כבר   <BR>
נאמר 'את שמים ואת הארץ אני מלא'? הא מה         </P>
<P ALIGN="RIGHT">
תלמוד  לומר  'ועשו  לי  מקדש'?   כדי  לקבל  שכר<BR>
על העשייה."                                    </P>
<P ALIGN="RIGHT">
השכינה איננה שורה כתוצאה מעשיית המקדש על-ידינו,<BR>
כי הרי השכינה נמצאת בכל מקום )"לית אתר פנוי    <BR>
מיניה"( ואנו מצווים לעשות את המקדש או כל מצווה <BR>
אחרת כדי לקבל שכר על העשייה.                   </P>
<P ALIGN="RIGHT">
פרופ' נחמה ליבוביץ' ז"ל בעיוניה החדשים לספר    <BR>
שמות סוקרת את הפרשנות הקלאסית לגבי המשכן והיא  <BR>
מביאה בין יתר הדברים את פירוש בעל "צידה לדרך"  <BR>
המדייק בלשון הכתוב, וזו לשונו:                 </P>
<P ALIGN="RIGHT">
"לא אמר "ושכנתי בתוכו )=בתוך המקדש(" אלא       <BR>
"בתוכם", להורות שאין השכינה שורה במקדש מחמת    <BR>
המקדש כי אם מחמת ישראל, כי היכל ה' המה. "      </P>
<P ALIGN="RIGHT">
כמו-כן, מביאה נחמה ליבוביץ' את השאלה שכבר נשאלה<BR>
במכילתא בשם אברבנאל, וזו לשונו:                </P>
<P ALIGN="RIGHT">
" למה ציווה יתברך במעשה המשכן ואמר: "ושכנתי    <BR>
בתוכם" - כאילו הוא יתברך גשם  מוקף ומוגבל במקום<BR>
- שהוא הפך האמת, כי הוא יתברך אינו גשם, ואינו  <BR>
כוח בגשם, ואיך יחסר לו מקום? והוא יתברך אמר:   <BR>
)ישעיה ס"ו, א( 'השמים כסאי והארץ הדום רגלי -   <BR>
איזה בית אשר תבנו לי ואיזה מקום מנוחתי?' גם שלמה<BR>
אמר על בניין הבית )מלכים א, ח, כז( 'והנה השמים <BR>
ושמי השמים לא יכלכלוך, אף כי הבית הזה אשר      <BR>
בניתי", והם מאמרים הסותרים זה את זה."          </P>
<P ALIGN="RIGHT">
תשובתו של אברבנאל לשאלה זו היא:                </P>
<P ALIGN="RIGHT">
"..היתה כוונתו יתברך במעשה המשכן וכליו, שלא    <BR>
יחשבו "עזב ה' את הארץ"&hellip; ויאמרו שבשמים כסאו והוא<BR>
מרוחק מבני אדם. וכדי להסיר מלבם האמונה הכוזבת  <BR>
הזאת, ציווה שיעשו לו משכן כאילו הוא ישכון בתוכם,<BR>
שיאמינו כי אל חי בקרבם והשגחתו העליונה דבקה    <BR>
עמהם. וזה עניין "ושכנתי בתוך בני               <BR>
ישראל"&hellip;"והתהלכתי בתוככם", "השוכן אתם בתוך      <BR>
טומאתם" - שהוא כולו משל ומליצה להשארת שכינתו   <BR>
ולדיבוק השגחתו בהם."                           </P>
<P ALIGN="RIGHT">
נראה שבגישתו האלגורית, קרוב אברבנאל למכילתא    <BR>
ורואה במשכן הקונקרטי צורך של האדם. ניתן לצרף   <BR>
גישה זו לפרשנים המקדימים את חטא העגל למשכן     <BR>
והרואים בהקמת המשכן מעין הכרה בצורך העם בסמלים <BR>
קונקרטיים ולא מצווה שנצטוו בה "לכתחילה" )דעת   <BR>
הרמב"ן(.                                       </P>
<P ALIGN="RIGHT">
הרש"ר הירש מקדים את פירושו למעש המשכן על-ידי   <BR>
המשפטים הבאים, וזו לשונו:                      </P>
<P ALIGN="RIGHT">
"המשמעות של  'ושכנתי בתוכם' בכתוב שלנו מפליגה  <BR>
הרחק מעבר להשכנת השכינה במשכן גרידא, ועניינה,  <BR>
אליבא דאמת, קירבת ה' בתוכנו עם קיום הברית שבינו<BR>
לבין ישראל, דבר המתגלה בהשראת שמירתו וברכתו על <BR>
פריחת חיי הפרט והכלל. עם זאת, אין ה' משרה את   <BR>
שכינתו, שמירתו וברכתו על-ידי הקמת המשכן וקיומו <BR>
על-פי פרטיו ודקדוקיו גרידא, אלא רק בקידוש כל   <BR>
חיינו הפרטיים והציבוריים והקדשתם למען קיום מצוות<BR>
ה'. דבר זה לא זו בלבד שנתאמת במאורעות ההיסטוריים<BR>
של חוקבן משכן שילה ושל שני החורבנות של המקדש   <BR>
בירושלים, אלא המקרא עצמו מדבר עליו בהטעמה      <BR>
ובאזהרות מפורשות; כך בייחוד לגבי שלוש המצוות   <BR>
החמורות שבכל התורה כולה - עבודה זרה, גילוי עריות<BR>
ושפיכת-דמים &hellip;. מכל-מקום מבשר הכתוב, כי "ושכנתי <BR>
בתוכם" יבוא בעקבות "ועשו לי מקדש". לפיכך "מקדש"<BR>
אינו אלא הביטוי של אותו תפקיד כולל, אשר מילויו <BR>
הוא תנאי להשכנת השכינה בישראל כמובטח. בהודעה   <BR>
הזאת: "ועשו לי מקדש ושכנתי בתוכם" - כלולים אפו <BR>
שני מושגים, שכל בנין המשכן וכליו יהיו ביטויים  <BR>
הסמלי. המושגים האלה הם: "מקדש" ו"משכן". "מקדש" <BR>
מבטא את מכלול התפקיד שעלינו למלא כלפי ה'; "משכן"<BR>
מבטא את הייעודים המובטחים לנו מה' בעקבות מילוי <BR>
תפקידנו. "מקדש" מורה על קידוש כל חיינו הפרטיים <BR>
והציבוריים והקרבתם על מזבח קיום תורת ה'; "משכן"<BR>
מורה על השכנת השכינה המיועדת לנו והמתגלה בהשראת<BR>
ברכת ה' ושמירתו על שגשוג כל חיינו הפרטיים      <BR>
והציבוריים. אוהל-מועד הוא "מקדש", מקום הקדושה, <BR>
ו"משכן" - מקום קרבת ה', מקום שבו נזכה לקדושה   <BR>
                                    "&hellip;'ולקרבת ה</P>
<P ALIGN="RIGHT">
חז"ל שנאלצו להתמודד עם מציאות רוחנית ללא מקדש  <BR>
פיזי קבעו : "מיום שחרב בית המקדש, אין לו לקב"ה <BR>
אלא ד' אמות של הלכה בלבד" )ברכות ח, ע"א(       </P>
<P ALIGN="RIGHT">
נראה שארבע אמות אלו יכולות להיות מצומצמות מאד, <BR>
אם מתייחסים אליהן באופן טכני בלבד, אך הן יכולות<BR>
גם להקיף עולם ומלואו ולהפוך, ברוחו של הרש"ר    <BR>
הירש ובעל "צידה לדרך", לתביעה  מתמדת המופנית אל<BR>
האדם לראות בכל תחומי חייו - יחסיו עם האחר,     <BR>
התנהגותו כהורה, כמחנך, קשרי העבודה שלו - הפרטיים<BR>
והציבוריים - מעבר למקום ולזמן, מעין "מקדש", מעין<BR>
מקום בו יש להקפיד על המידות המדויקות אך גם לפעול<BR>
ב"חכמת לב" ועל-ידי כך, ניתן גם לחוש קרבת אלו-הים<BR>
או כפרפרזה על דברי הרבי מקוצק : " לעשות ממנה - <BR>
מהארץ, ומכל ממפעלו של האדם עלי אדמות, שמים,    <BR>
מלשון "שם", מעבר לקונקרטי וליומיומי.          </P>
<P ALIGN="RIGHT">
<FONT SIZE="-1">     .פנחס לייזר, עורך "שבת שלום", הוא פסיכולוג</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
גדולה צדקה מכל הקרבנות                         </h3>
<P ALIGN="RIGHT">
מצות  עשה  ליתן  צדקה  כפי  השגת  ידו ומאד מאד <BR>
צריך  אדם ליזהר בה יותר מכל מצות עשה כי איפשר  <BR>
שיבא  לידי  שפיכות  דמים שימות העני המבקש אם לא<BR>
יתן לו מיד כההיא עובדא דבן זומא וכמה פעמים     <BR>
נצטוינו  בה  בעשה ועוד יש לא תעשה למעלים עיניו <BR>
ממנה  שנאמר  )דברים  טו( 'לא תאמץ את לבבך ולא  <BR>
תקפוץ  את  ידך  מאחיך  האביון'  וכל  המעלים    <BR>
עיניו ממנה  נקרא  בליעל  וכאילו  עובד עבודה זרה<BR>
וכל הזהיר בה מעידה  עליו  כי  הוא  זרע  ברך ה' <BR>
דכתיב 'למען אשר יצוה את בניו ואת ביתו אחריו    <BR>
לעשות צדקה ומשפט' ואין  כסא  ישראל  מתכונן  ודת<BR>
האמת עומדת אלא בצדקה  שנא'  )ישעיה נד( 'בצדקה  <BR>
תכונני' ואין ישראל נגאלין   אלא   בצדקה,  שנאמר <BR>
'ציון  במשפט  תפדה ושביה  בצדקה'  ואומר  'שמרו <BR>
משפט ועשו צדקה כי קרובה  ישועתי  לבא  וצדקתי   <BR>
להגלות'  וגדולה  מכל הקרבנות,  דאמר  רבי אלעזר: <BR>
'גדולה  הצדקה  מכל הקרבנות', דכתיב  'עשה צדקה  <BR>
ומשפט נבחר לה' מזבח'. אמר רבי אלעזר: כל העושה  <BR>
צדקה  ומשפט כאילו מלאו לכל העולם חסד, שנאמר    <BR>
'אוהב  צדקה  ומשפט  חסד  ה'  מלאה  הארץ'       </P>
<P ALIGN="RIGHT">
<FONT SIZE="-1">                        (טור יורה דעה סימן רמז)</FONT></P>
<P ALIGN="RIGHT"><HR WIDTH="95%" ALIGN=CENTER>

                                               </P>
<h3 ALIGN="RIGHT">
הלימוד כתחליף מעודן ועדכני לעשייה קונקרטית     </h3>
<P ALIGN="RIGHT">
ולא יעלה בלבבך, שהסיפורים האלה ממעשה המשכן     <BR>
וכליו וסדר הקמתו והקרבנות וענייני והנשיאים ובגדי<BR>
הכוהנים ושאר הדברים שהיו בדורות ההם - עתה שאנחנו<BR>
בגלות, אין לנו תועלת בידיעתם. וכן המצוות התלויות<BR>
בארץ או המיוסדות בטהרת הכוהנים וטומאתם, מה     <BR>
התועלת שיש לנו עתה בידיעתם?                    </P>
<P ALIGN="RIGHT">
כי הנה התשובה בזה היא שכל העניינים שבאו בתורה  <BR>
מאיזה מין שהיו, הנה עיקר הכוונה בהם שיהיו בספר <BR>
חכמה עליונה ולימוד אלוהי, בה יעיינו כל בעלי דת <BR>
עד שישלימו נפשותיהם בהשגות והידיעות ההמה, וכמו <BR>
שאמר )דברים כט, ח( "ושמרתם את דברי הברית הזאת  <BR>
ועשיתם אותם למען תשכילו את כל אשר תעשון". ואמרו<BR>
חז"ל: )ספרי ראה( "ושמרתם" - זו משנה, "ועשיתם" -<BR>
כמשמעו. ובזאת המדרגה מהמעשה שיש בו לימוד וחכמה <BR>
התייחדו היחידים והחכמים בשלמות. ואין להם הבדל  <BR>
משעת המעשה לאחר המעשה. ולכן היה מה שידענו היום <BR>
בענייני המשכן וכליו עם רמזיהם מועיל לנו היום הזה<BR>
כמעשה עצמו, ועל זה האופן באמת לא בטלה עבודת    <BR>
הקרבנות, אף שהמעשה בפועל בהם בטל, כי השכלתם לא <BR>
בטלה וכבר יקנה האדם בזכרונם תמיד ההכנע לפניו   <BR>
יתברך, וכמו שאמר )תהלים נא, יט(: "זבחי אלהים רוח<BR>
נשברה".                                        </P>
<P ALIGN="RIGHT">
<FONT SIZE="-1">מתוך פירוש אברבנאל, סוף פ' תרומה, מובא בעיונים)<BR>
החדשים בספר שמות לפרופ' נחמה ליבוביץ' ז"ל, עמ' <BR>
                                       (368-369</FONT></P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vaetchanan</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ואתחנן</FONT><BR>
<FONT SIZE="3" COLOR="navy">גליון מס' 90 תשנ"ט</FONT>

 </p>

<P ALIGN="RIGHT">
'אעברה נא ואראה' ואין נא אלא לשון בקשה. )מכילתא<BR>
בשלח מסכת דעמלק פרשה ב(                        </P>
<h3 ALIGN="RIGHT">
משה רבנו מעדיף את כפרתם של ישראל והצלתם על     <BR>
כניסתו לארץ.                                   </h3>
<P ALIGN="RIGHT">
' ולא נתן ה' לכם לב לדעת' אמר רב שמואל בר      <BR>
נחמני: בשביל עצמו אמר לו משה את הדבר הזה. כיצד?<BR>
שני דברים גזר הקב"ה אחד על ישראל ואחד על משה.  <BR>
אחד על ישראל בשעה שעשו אותו מעשה, מנין? שנאמר  <BR>
)דברים ט( 'הרף ממני ואשמידם' ואחד על משה בשעה  <BR>
שביקש משה ליכנס לארץ ישראל אמר לו הקב"ה 'לא    <BR>
תעבור את הירדן הזה' ומשה ביקש מן הקב"ה לבטל את <BR>
שתיהן אמר לפניו: רבש"ע 'סלח נא לעון העם הזה    <BR>
כגודל חסדך' ובטלה של הקב"ה ונתקיימה של משה     <BR>
מניין? שנאמר )במדבר יד( 'סלחתי כדברך' כיון שבא <BR>
ליכנס לארץ ישראל, התחיל אומר )דברים ג( 'אעברה נא<BR>
ואראה את הארץ הטובה'. אמר לו הקב"ה: משה, כבר   <BR>
בטלת את שלי וקיימתי את שלך; אני אמרתי 'ואשמידם'<BR>
ואת אמרת 'סלח נא ' ונתקיים שלך ואף עכשיו מבקש  <BR>
אני לקיים את שלי ולבטל את שלך. אמר לו הקב"ה:   <BR>
משה, אין אתה יודע מה לעשות? אתה רוצה לאחוז את  <BR>
החבל בשני ראשין? א"ל אם אעברה נא אתה מבקש לקיים,<BR>
בטל סלח נא ואם סלח נא אתה מבקש לקיים, בטל אעברה<BR>
נא. אמר רבי יהושע בן לוי: כיון ששמע משה רבינו  <BR>
כך, אמר לפניו: רבונו של עולם, ימות משה ומאה    <BR>
כיוצא בו ולא תנזק צפורנו של אחד מהם.           </P>
<P ALIGN="RIGHT">
<FONT SIZE="-1">                             (דברים רבה פרשה ז)</FONT></P>

<P ALIGN="justify"><HR WIDTH="95%" ALIGN=CENTER>
</P>


<h3 ALIGN="RIGHT">
"משחיתים" ו"עושי פסלים", אף בקיום מצוות!?.     </h3>
<h3 ALIGN="RIGHT">
מישל בן שושן                                   </h3>
<P ALIGN="RIGHT">
בפירושו "מי השילוח", רבי יוסף ליינר מאיזביצא   <BR>
)במאה ה18-(, רגיל להאיר עינינו על פסוקים שהם   <BR>
לכאורה בעלי חשיבות משנית, ולגלות בהם רבדים     <BR>
עמוקים ביותר. רציתי להציע כאן פירוש שמאפיין את <BR>
מחשבתו המקורית והמלהיבה )אותי לפחות(.הסתמכתי כאן<BR>
על שאר מאמריו של בעל "מי השילוח", ועל ה"בית    <BR>
יעקב")בנו()שמות, יתרו, אות קיב, קיד(           </P>
<P ALIGN="RIGHT">
את הפסוקים: "ונשמרתם מאד לנפשותיכם כי לא ראיתם <BR>
כל תמונה ביום דבר ה' אליכם בחרב מתוך האש. פן  <BR>
תשחיתון ועשיתם לכם פסל תמונת כל סמל תבנית זכר או<BR>
נקבה:." )דברים ד, טו-טז( מפרש בעל "מי השילוח"  <BR>
וזו לשונו:                                     </P>
<P ALIGN="RIGHT">
"היינו, שלא יחזיק האדם באיזה גוון אף ממצוות אשר<BR>
צוה ה ' וזה פירוש תבנית זכר:היינו גוון ממצוות  <BR>
עשה, תבנית נקבה:היינו גוון ממצוות לא תעשה"     </P>
<P ALIGN="RIGHT">
עבור בעל "מי השילוח",איסור עשיית פסל ,לא רק    <BR>
יכול לגעת בקיום המצוות עצמן , הוא אפילו מכוון  <BR>
כאזהרה חמורה למקיימי המיצוות.                  </P>
<P ALIGN="RIGHT">
העובדה שאיסור עשיית פסל קשור בפסוק למעמד הר    <BR>
סיני )לא ראיתם תמונה אז אל תעשו פסל( מחזקת את  <BR>
הכוון הזה. קבלת התורה או כניסה ל"דת" כלשהיא,   <BR>
כרוכה בסכנה טבעית של עשיית פסל! מה שמציל את    <BR>
המצב, ועושה מ"קבלת התורה" מאורע שונה בתכליתו   <BR>
מ"כניסה לדת"כמו אצל עמים אחרים, זה ה"לא ראיתם כל<BR>
תמונה". איך? אם נתרגם את המונחים "עשיית פסל" או<BR>
כמו שאומר בעל מי השילוח "להחזיק בגוון": הגוון זה<BR>
הלבוש של הדבר. לכל דבר יש, וחייב להיות, לבוש. זה<BR>
המראה החיצוני ,האופן שעל ידו אפשר, בעולם הזה,  <BR>
להרגיש בקיומו של כל דבר. כאילו לכל דבר יש איזשהו<BR>
תוכן פנימי שאיננו יכולים להבין, רק לפי         <BR>
השערות,כשאנו פוגשים את הגוונים שלו. זה נכון    <BR>
כלפי,למשל, המחשבות של הזולת, או כלפי מידותיו )זה<BR>
שהוא נותן צדקה מאפשר לנו לשער שהוא נדיב, העובדה<BR>
שהוא שולח פרחים, מאפשר לנו לשער שהוא אוהב!..(. <BR>
וההשערות נשארות כהשערות בלבד. אין שום הוכחה    <BR>
מוחלטת כלפי ה"דבר עצמו", התוכן האמיתי של המידה <BR>
או של המחשבה או של הרצון. כל מה שיש לאדם ה"משער"<BR>
הם רק גווני הדבר או הלבוש שלו.                 </P>
<P ALIGN="RIGHT">
אם נתייחס למשל גם לרצון האדם, נגלה שאיננו      <BR>
תופסים אלא את גווניו בלבד. יתרה מזאת, רצון     <BR>
הבורא: איך יכולים אנו לתפוס מהם גווניו של רצון <BR>
הבורא? שאלה זו היא אחת השאלות המרכזיות של בעל  <BR>
"מי השילוח"                                    </P>
<P ALIGN="RIGHT">
"עקר העיקרים של עבודתנו הבורא יתברך הוא מילוי  <BR>
רצונו". אבל מהו רצונו?                         </P>
<P ALIGN="RIGHT">
לשאלה זו, הפשוטה לכאורה, תשובה מהירה ופשוטה עוד<BR>
יותר היא: המצוות.                              </P>
<P ALIGN="RIGHT">
תשובה זו טובה, אבל לא מדוייקת. הרי "אתם לא     <BR>
ראיתם כל תמונה! " אתם לא יכולים לתפוס את תוכן  <BR>
הרצון האמיתי של נותן התורה. ניתנו לכם "רק"     <BR>
המצוות שהם כביכול הגוונים של רצון הבורא.       <BR>
או,במילים אחרות, יש למצווה גוונים,אבל הטעם     <BR>
האמיתי שלה, תוכנה, כוונת הבורא,רצון הבורא, אסור<BR>
לכם לחשוב שיש לכם אחיזה בו! ובגלל הסיבה הזאת,אל<BR>
תחזיקו במיצווה או בגוונים שלה, בצורה כזאת      <BR>
,שתשכחו שהעיקר ,הוא לא בגוון ,אלא במשהו אחר שהוא<BR>
רצון ה'. ] הערת העורך: והשווה למשל הארמון במורה<BR>
נבוכים לרמב"ם ג, נא. [                         </P>
<P ALIGN="RIGHT">
כל סוגיית "עת לעשות לה' הפרו תורתך" שמבליטה את <BR>
ההתנגשות לפעמים בין מצווה מסוימת לבין רצון ה'  <BR>
מאוד מעסיקה את בעל "מי השילוח". העיקר הוא תמיד <BR>
רצון ה'. אבל, האדם זקוק לגוונים היקרים האלה שהם<BR>
המצוות כי הם הדברים העיקריים שבידנו לעבוד לפי  <BR>
רצון הקב"ה אבל,בתנאי שלא נחשוב שאנו תופסים את  <BR>
העיקר : אל לנו להחחזיק בגוון )המצוות( כאילו הוא<BR>
הוא הדבר עצמו)רצון ה( צריך מרחק מסויים, בין האדם<BR>
והמצווה שהוא מקיים.                            </P>
<P ALIGN="RIGHT">
אפילו אם האדם מקיים את המצווה בכל כוחותיו בכל  <BR>
מאודו ובשמחה הראויה ,חייב הוא לשמור מרחק. העיקר<BR>
הוא קיום רצון ה' . והלה, נותן התורה, בחר לתת   <BR>
אותה בצורה כזאת שקיום המצווה באה רק אחרי       <BR>
פלפולים,ספקות,דרשות, וכל העולם העשיר והמתהווה של<BR>
התורה שבעל פה. ניתן להציע דרך אפשרית אחת ליצירת<BR>
המרחק הדרוש; בעיצומה של מחלוקת בגמרא בקשר לבניית<BR>
סוכה למשל,ניתן לחוות את משמעות הגוונים השונים של<BR>
קיום רצון הבורא בנידון , ולהרגיש יותר את המרחק <BR>
הזה ביני לבין המצווה ."אולי אין הדברים         <BR>
חד-משמעיים?",אולי הדעה של הרב השני צודקת"...נכון<BR>
שעמדה מורכבת מעין זו איננה נוחה אבל זה התנאי   <BR>
ההכרחי לשמירת המרחק ביני לבין המצווה. הסכנה היא<BR>
שהמרחק עלול להצטמצם: ההרגל, השיגרה, ההתעקשות , <BR>
אובדן ראיה כוללת, המנגינה של התפילה הופכת לחשובה<BR>
יותר מכוונתה, חומרה מסויימת עלולה למנוע קירוב  <BR>
לבבות ולאטום האוזניים והלב כלפי דיעה שונה. צורת<BR>
לבוש, ואופי כיסוי הראש עלולים ליצור תדמית שקרית<BR>
של בעל הראש המכוסה.                            </P>
<P ALIGN="RIGHT">
הרב שלום משאש, רבה של ירושלים, תיאר זאת באזהרה <BR>
חשובה וציורית: "כשאתם מתעטפים בהתלהבות בטלית   <BR>
גדולה בבית הכנסת, תיזהרו גם לא לפגוע )פיזית( עם<BR>
הציציות, במתפללים היושבים על ידכם!" שמירת המרחק<BR>
ביני לבין המיצווה אבל גם שמירת מרחק בין קיום   <BR>
המצווה ותוצאותיה ,לבין זולתי.                  </P>
<P ALIGN="RIGHT">
שמירת מרחק זו היא בעצם הקדושה.                 </P>
<P ALIGN="RIGHT">
למרות קבלת התורה מפי הגבורה,יש להיזהר: 'לא     <BR>
ראיתם כל תמונה', אל נטעה לחשוב שיש לנו את הבורא<BR>
"בכיס" ,כביכול , או שרצונו ברור לנו. הרי אנו   <BR>
מחזיקים בגוונים של המצוות, ולכן אין זה נכון    <BR>
וראוי לעשות "עבודה זרה" מהמצוות.               </P>
<P ALIGN="RIGHT">
ההתעקשות הבלתי מובנת לפעמים על קיום מצווה בדיוק<BR>
בגוון הזה ,בגלל טעמים לפעמים זרים לחלוטין לכוונת<BR>
המצווה, ולפעמים גם הפוכים מכוונת התורה היא סכנה<BR>
עצומה שהפסוק קורא לה "עשיית פסל".              </P>
<P ALIGN="RIGHT">
ואולי יש להבין את הציווי "קדושים תהיו", )ולא   <BR>
"דתיים תהיו"(במובן של תשמרו מרחק , תהיו מוכנים <BR>
ומזומנים לקיים את רצון הבורא ,בכל עת בענווה    <BR>
הדרושה למי שיכול רק ללמוד את גווני הדבר בניגוד <BR>
גמור לכל מנהגי הגויים,אשר אצלם להיות "דתי" פרושו<BR>
להחזיק במצוות שלהם כמו שמחזיקים ב"בדבר"עצמו,   <BR>
להיות הדוקים לגוונים, להיות בטוחים באמת מוחלטת.</P>
<P ALIGN="RIGHT">
נראה כאן, שהתורה קדושה בזה שהיא מחייבת אותנו   <BR>
ללמוד,לשמור ולעשות, כלומר לעבוד את בוראנו בחיפוש<BR>
מתמיד של הבנת רצונו . חיפוש זה איננו מסתיים    <BR>
לעולם.                                         </P>
<P ALIGN="RIGHT">
<FONT SIZE="-1">      מישל בן שושן, יליד מרוקו, לומד ומלמד תורה<BR>
במסגרות שונות בירושלים                         </FONT></P>

<P ALIGN="justify"><HR WIDTH="95%" ALIGN=CENTER>
</P>


<h4 ALIGN="RIGHT">
כרועה עדרו ירעה&hellip;" )מתוך הההפטרה בישעיה מ, יא(  </h4>
<P ALIGN="RIGHT">
כבוד גדול נוהגין במלך ומשימין לו אימה ויראה בלב<BR>
כל אדם שנאמר 'שום תשים', שתהא אימתו עליך&hellip;כדרך  <BR>
שחלק לו הכתוב הכבוד הגדול וחייב הכל בכבודו, כך <BR>
צוהו להיות לבו בקרבו שפל וחלל שנאמר 'ולבי חלל  <BR>
בקרבי' ולא ינהג גסות לב בישראל יתר מדאי שנאמר  <BR>
לבלתי רום לבבו מאחיו ויהיה חונן ומרחם לקטנים   <BR>
וגדולים ויצא ויבא בחפציהם ובטובתם ויחוס על כבוד<BR>
קטן שבקטנים וכשמדבר אל כל הקהל בלשון רבים ידבר <BR>
רכות שנאמר שמעוני אחי ועמי ואומר אם היום תהיה  <BR>
עבד לעם הזה וגו' לעולם יתנהג בענוה יתירה אין לנו<BR>
גדול ממשה רבינו והוא אומר ונחנו מה לא עלינו    <BR>
תלונותיכם ויסבול טרחם ומשאם ותלונותם וקצפם כאשר<BR>
ישא האומן את היונק רועה קראו הכתוב לרעות ביעקב <BR>
עמו ודרכו של רועה מפורש בקבלה 'כרועה עדרו ירעה <BR>
בזרועו יקבץ טלאים ובחיקו ישא וגו''.)משנה תורה  <BR>
לרמב"ם; הלכות מלכים ב - א, ו(                  </P>


<P ALIGN="justify"><HR WIDTH="95%" ALIGN=CENTER>
</P>



<h3 ALIGN="RIGHT">
"ועשית הישר והטוב"                             </h3>
<P ALIGN="RIGHT">
ספר בראשית נקרא בפי הנביאים "ספר הישר"&hellip;ומפרש   <BR>
רבי יוחנן זה ספר אברהם, יצחק ויעקב שנקראו ישרים,<BR>
שנאמר "תמות נפשי מות ישרים"&hellip;אנשי בית שני היו   <BR>
צדיקים וחסידים ועמלי תורה, אך לא היו ישרים     <BR>
בהליכות עולמים. מפני שנאת חינם שבלבם חשדו את מי<BR>
שראו נוהג שלא כדעתם ביראת ה' שהוא צדוקי ואפיקורס<BR>
ובאו על ידי זה לשפיכות דמים ולכל הרעות בעולם עד<BR>
שחרב הבית, שהקב"ה ישר הוא ואינו סובל צדיקים    <BR>
כאלו, אלא שהולכים בדרך הישר גם בהליכות עולם ולא<BR>
בעקמימות אף על גב שהוא לשם שמים, דזה גורם חורבן<BR>
הבריאה והריסות ישוב הארץ. ) מתוך פירוש "העמק   <BR>
דבר" על התורה לרנצי"ב מוולוזין, פתיחה לספר     <BR>
בראשית(                                        </P>
<P ALIGN="RIGHT">
ואחר שהזכיר שישמור שלשה חלקי המצות האלו        <BR>
)משפטים, עדות וחוקים( ושלא ינסה להקב"ה באחד מהם,<BR>
הזהיר על הפשרה כפי המדרש אף במה שלא צותה התורה,<BR>
הוא שאמר ועשית הישר והטוב, ומפני שהיא סבת השלום<BR>
קרא אותה הישר והטוב בעיני ה'.                  </P>
<P ALIGN="RIGHT">
   <FONT SIZE="-1">            (רבינו בחיי דברים פרק ו פסוק יז)</FONT></P>


<P ALIGN="justify"><HR WIDTH="95%" ALIGN=CENTER>
</P>



<h3 ALIGN="RIGHT">
קוראים מגיבים                                  </h3>
<P ALIGN="RIGHT">
<FONT SIZE="-1">         (תגובה למאמרו של חניאל פרבר )ש.ש. בלק)</FONT></P>
<P ALIGN="RIGHT">
בכותבו על הפסוק, "הן עם לבדד ישכון," מתקבל     <BR>
הרושם שלגבי הכותב מדובר בסיטאציה רצויה ואולי   <BR>
אפילו מבורכת. תפישתי אחרת. אני רואה בדברים אלה <BR>
תאור מצב שלילי. חשבתי לתומי שאחת המטרות של     <BR>
הציונות הייתה דווקא לשנות את מצב הקיום של העם  <BR>
היהודי בעולם למעמד של שוויון עם שאר האומות, תוך<BR>
כדי מעורבות בזירה הבין-לאומית. אנחנו איננו     <BR>
מבקשים עוד לשכון לבדנו, אלא להיות חלק מן העולם <BR>
הרחב והנעשה בו, בכל התחומים: כלכלה, מדע, תרבות,<BR>
ספורט, תקשורת, וכיוצא באלה. בעצם, ניתן אולי    <BR>
להצביע על סתירה מסוימת בתוך דבריו של פרבר. הוא <BR>
שואף שעם ישראל יהיה "מפיץ אור לגויים", אך לכאורה<BR>
דוגל בזה ש"ישראל אינם יכולים להתערב עם אומות   <BR>
העולם." כיצד מציע הכותב להשפיע על העולם במעמד של<BR>
בדידות וניתוק?                                 </P>
<P ALIGN="RIGHT">
        <FONT SIZE="-1">            .ד"ר דבורה וייסמן - ירושלים</FONT></P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

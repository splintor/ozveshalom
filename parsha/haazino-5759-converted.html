<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Ha'azino</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת האזינו </FONT><BR>
<FONT SIZE=+4 color="Navy">חג הסוכות </FONT><BR>
<FONT SIZE="3" COLOR="navy">גליון מס' 50 תשנ"ט</FONT>

 </p>

<DIV ALIGN=right>
"האזינו  השמים"  א"ר יהושע דסיכנין: מכאן אתה למד<BR>
שיש  לשמים  פה.  ולב.  ואוזן.<BR>
פה מנין? דכתיב )תהלים  יט( "השמים  מספרים  כבוד<BR>
אל"<BR>
ולב  מנין? דכתיב  )דברים  ה( "וההר  בוער  באש עד<BR>
לב השמים"<BR>
ואוזן  מנלן?  דכתיב  "האזינו". )מדרש רבה דברים<BR>
פרשה י(<BR>
<BR>
<BR>
<H4>כנשר יעיר קנו": דימוי הקב"ה כאב רחום"</H4>
אבל הנשר רחמני הוא,  שנאמר,  "כנשר יעיר  קנו  על<BR>
גוזליו ירחף, יפרוש כנפיו יקחהו, ישאהו<BR>
על  אברתו"  )דב'  לב,  יא(.  שאינו  מאמין בהן,<BR>
מפני עופות אחרים שרודפין אותן.  מה הוא עושה?<BR>
משימן על כנפיו, אומר: מוטב יכנס החץ בי ולא בבני.<BR>
<FONT SIZE="-1">(מדרש תנחומא עקב סימן ב)</FONT><BR>
<BR>
"כנשר  יעיר  קנו":   נהגם  ברחמים ובחמלה, כנשר<BR>
הזה רחמני  על  בניו,  ואינו  נכנס  לקנו פתאום,<BR>
עד שהוא מקשקש  ומטרף  על  בניו  בכנפיו בין אילן<BR>
לאילן, בין שוכה לחברתה, כדי שיעורו בניו ויהא בהן<BR>
כח לקבלו. )רש"י דברים  לב,  יא(.<BR>
<H4>ופרוש עלינו סוכת שלומך, סוכת רחמים וחיים ושלום</H4>

<hR>

<H1>פולחן העצמות</H1>
<H2>לוסיאן לזר
</H2>
תמו ימי התשובה. אולם, דווקא השנה, סדר פרשיות<BR>
השבוע מעמיד לפנינו עוד שירת תוכחה. היא מתאימה<BR>
יותר לאווירת ימי התשובה שמאחורינו, מאשר לאווירת<BR>
"והיית אך שמח" של העלייה  לרגל העומדת להתבצע.<BR>
<BR>
תוכחת השבוע מצביעה על "בני עם נבל ולא חכם" )פסוק<BR>
ו'(, הזובחים ל"שדים" )פסוק י"ז(. האם הכוונה לבני<BR>
ישראל המאזינים לנאום הפרידה של משה? נראה שלא.<BR>
<BR>
כי הרי השירה מתמצתת בסגנון מדהים את הקורות לעמנו<BR>
השוכן בארצו, ודווקא מפי המנהיג הגדול שמעולם לא<BR>
עבר ולא יעבור את הירדן. פסוק הסיום של פרשתנו<BR>
חוזר ומדגיש: "שמה לא תבוא, אל הארץ אשר אני נותן<BR>
לבני ישראל" )פסוק נ"ב(<BR>
<BR>
אם כך, מי הם אותם בני "עם נבל ולא חכם" ? אמרו<BR>
חז"ל בספרי:<BR>
"גדולה שירה זו שיש בה עכשו, ויש בה לשעבר, ויש בה<BR>
לעתיד לבא". הייתכן ששירת האזינו מתייחסת לעכשיו,<BR>
כלומר לעצמנו? הייתכן שאנחנו כאן, עם נבל ולא חכם?<BR>
רבי שמשון רפאל הירש, בפירושו על התורה )על "עם נבל<BR>
ולא חכם"( כתב:<BR>
"כסבור הוא, שהוא 'עם חכם ונבון' )דברים ד, ו'(<BR>
וראוי הוא שכך הוא יהיה לעיני העמים. אך, לאמיתו<BR>
של דבר, איננו חכם. הוא לא קלט בלבו את האמיתות<BR>
שניתנו לו."<BR>
<BR>
בעיני העמים, העדים דרך התמונות המשודרות בטלוויזיה<BR>
להפגנות האלימות באתרי חפירות ארכיאולוגיות, נוצר<BR>
הרושם שהאמונה הדתית והמורשת הרוחנית של עם ישראל<BR>
מתבטאות במאבק ללא פשרות על קברים ועצמות מלפני<BR>
מאות ואלפי שנים. כחלוצים ההולכים לפני המחנה,<BR>
המאמינים ומקדישים את כל חייהם ללימוד דבר ה'<BR>
ולקיומו, הם הם הנוטשים את הישיבות ועומדים על<BR>
המשמר באתרי החפירות. לא רק לעיני העמים, אלא<BR>
לעתים גם בעיני עצמנו, אלה הם נושאי הדגל המובהקים<BR>
של האמונה  הדתית היהודית. שכן סקרי דעת קהל<BR>
מאשרים שדווקא אלה הנציגים האוטנטיים של דת ישראל<BR>
לעיני רוב היהודים בארץ.<BR>
<BR>
תמונות אלו אינן משקפות ערכים המסוגלים להעניק<BR>
לעמנו דימוי של עם חכם ונבון. תופעת מלחמת העצמות<BR>
יוצרת דווקא דימוי של עם נבל ולא חכם.<BR>
<BR>
אולם, אם מלחמה זו נגזרת מדבר ה', בבחינת "ייהרג<BR>
ובל יעבור", ייתכן והדימוי השלילי שהיא גורמת נגזר<BR>
מדעה קדומה עוינת ומאנטישמיות. האמנם?<BR>
<BR>
כשהייתי ילד בכתה ב', בבית-ספר ממלכתי חילוני<BR>
בחו"ל, למדו ביחד רוב נוצרי, מיעוט יהודי ומיעוט<BR>
חילוני. חברים קתוליים נתנו לי תמונות של קדושים<BR>
ואמרו לי שעלי לשמור אותן בתוך סידור התפילה שלי.<BR>
הראיתי אותן להורי והם הסבירו לי שהדת שלנו אינה<BR>
מאמינה בקדושים ואוסרת לעשות תמונות. פעם הלכנו,<BR>
כל ילדי הכתה, להלוויה של מורה. הארון הונח בכנסיה<BR>
בה נערך טכס מרשים ביותר במעמד מאות מתפללים.<BR>
לשאלתי מדוע אין טכסים כאלו בבית הכנסת, השיבו לי<BR>
הורי שעל-פי התורה, המוות הוא מקור הטומאה,<BR>
והמתפלל חייב להיות טהור. היהדות, אמרו, מקדשת את<BR>
החיים, היא מבדילה את החיים מן המוות ומכל מה<BR>
שקשור בו. כיום, בארץ הקודש, כולנו עדים לגל ההולך<BR>
ומתפשט של הפצת תמונות וקמיעות ושל בתי כנסת<BR>
המוקמים דווקא בבתי קברות.<BR>
<BR>
האם התורה שהורי למדוני איננה אמת? האם דווקא<BR>
דרכיהם של קתולים אלו  הן הדרכים שאנו מצווים<BR>
לאמצן וללכת בהן? הייתכן שהאמונה בתמונות, בקדושים<BR>
ובקדושת המתים ועצמותיהם היא האמונה שהורישו לנו<BR>
אבותינו?<BR>
<BR>
אינני מסוגל לקלוט פירוש כזה, הסותר את הערכים על<BR>
ברכיהם חונכתי. אני נזקק לאותם רבנים הרואים<BR>
בשימוש בתמונות, בקמיעות ובפולחן בבתי קברות "חוקת<BR>
הגוי", סילוף וקריקטורה של הערכים היהודיים,<BR>
והמגנים מעשים אלו.<BR>
<BR>
הצרה היא שקולם של רבנים אלו נשמע בקושי  אם בכלל<BR>
עד כדי כך שהקול היהודי הנקלט על-ידי העמים וגם<BR>
על-ידי בני עמנו הוא קולם של המאמינים בתמונות<BR>
ובעצמות.<BR>
<BR>
יש הטוענים שפגיעה בשלמות העצמות היא פגיעה באמונה<BR>
בתחיית המתים. כאילו תחיית המתים היא משימה המוטלת<BR>
על בני האדם. כאילו אין להאמין ביכולתו של הקב"ה<BR>
להחיות את המתים שעצמותיהם נפגעו, ר"ל. ומי דואג<BR>
לשלמות עצמותיו של משה רבנו ז"ל? ומי דואג לשלמות<BR>
עצמותיהם של קורבנות השואה? האם לכל אלה לא יהיה<BR>
חלק בתחיית המתים?<BR>
<BR>
מי שנלחם את מלחמת העצמות באתרי החפירות מכריז<BR>
במשתמע כי נגזר על יהודי שעצמותיו הושמדו שמחייה<BR>
המתים כביכול לא יחיה אותו. וכל זאת בחסות רבנים<BR>
התומכים במעשיהם ובחסות רבנים נוספים הנמנעים<BR>
מלגנות אותם כמי שמסלפים ומעוותים את התורה<BR>
וערכיה.<BR>
הספיק משה רבנו להזהיר אותנו לפני מותו: "עם נבל<BR>
ולא חכם יזבחו לשדים" במקום לעבוד את ה'.<BR>
<BR>
אולם, הוסיף משה וחזה שמעבר לימי חוסר התבונה. יהיו<BR>
ימים בהם "ידין ה' עמו ועל עבדיו יתנחם" )פסוק<BR>
ל"ו(, כך שלפנינו תקופה בה אנחנו נקלוט בלבנו את<BR>
האמיתות שניתנו לנו, כדברי רש"ר הירש, תקופה בה<BR>
כולנו נעבוד את ה' ולא תמונות ועצמות, ונהיה כולנו<BR>
"אך שמח".<BR>
<BR>
<FONT SIZE="-1">ד"ר לזר הוא חבר הוועדה לציון חסידי אומות העולם<BR>
ב"יד ושם"</FONT><BR>

<hR><B>
<BR><FONT COLOR="#004080">
עולמו של הקב"ה הוא עולם של אמונה, צדק, יושר<BR>
ורחמים.</FONT></B><BR>
<BR>
"אל אמונה" שהאמין בעולם ובראו.<BR>
"ואין עול" שלא באו בני אדם להיות רשעים, אלא להיות<BR>
צדיקים. וכן  הוא  אומר:  "אשר  עשה האלהים את<BR>
האדם ישר, והמה  בקשו  חשבונות  רבים"  )קהלת  ז'(<BR>
"צדיק וישר הוא" שהוא מתנהג בישרות עם כל באי<BR>
העולם. )ספרי האזינו פיסקה שז(<BR>
<BR>
וזה דבר פשוט ומברר,  כי הנה אל אמת ה', והוא מה<BR>
שאמר משה רבנו עליו השלום )דברים לב,  ד(: "הצור<BR>
תמים  פעלו,  כי  כל דרכיו משפט אל אמונה ואין עול<BR>
וגו'",   כי  כיון שהקדוש ברוך הוא רוצה במשפט,<BR>
הנה כך   הוא  עובר  על  המשפט,  המעלים  את  העין<BR>
מן החובה  כמו מן הזכות,  על כן אם משפט הוא<BR>
רוצה, צריך  שיתן  לכל  איש  כדרכיו וכפרי מעלליו<BR>
בתכלית הדקדוק  בין לטוב בין למוטב והינו: "אל<BR>
אמונה ואין עול   צדיק   וישר   הוא",    שפרשו<BR>
זכרונם  לברכה "לצדיקים ולרשעים",  כי כך היא<BR>
המדה, ועל הכל הוא דן, ועל כל חטא הוא מעניש ואין<BR>
להמלט.<BR>
ואם  תאמר:  אם כן מדת הרחמים למה היא עומדת? כיון<BR>
שעל  כל  פנים  צריך  לדקדק  בדין  על כל דבר?<BR>
התשובה:  ודאי  מדת הרחמים היא קיומו של עולם, שלא<BR>
היה  עומד  זולת כלל וכלל,  ואף על פי כן אין מדת<BR>
הדין  לוקה,   וזה  כי לפי שורת הדין ממש היה ראוי<BR>
שהחוטא  יענש  מיד  תכף לחטאו בלי המתנה כלל,<BR>
וגם  שהעונש  עצמו  יהיה בחרון אף כראוי למי שממרה<BR>
פי  הבורא  יתברך  שמו  ושלא  יהיה  תקון לחטא<BR>
כלל,  כי הנה באמת איך יתקן האדם את אשר עות והחטא<BR>
כבר נעשה,  הרי שרצח האדם את חברו, הרי  שנאף,<BR>
איך יוכל לתקן הדבר הזה? היוכל להסיר המעשה  העשוי<BR>
מן המציאות? אמנם,  מדת הרחמים היא  הנותנת  הפך<BR>
השלשה  דברים  שזכרנו,   דהינו: שיותן  זמן  לחוטא<BR>
ולא יכחד מן הארץ מיד כשחטא, ושהעונש  עצמו  לא<BR>
יהיה עד לכלה ושהתשובה תנתן לחוטאים   בחסד<BR>
גמור,     שתחשב  עקירת  הרצון כעקירת  המעשה.<BR>
<BR>
<FONT SIZE="-1">(מסילת ישרים פרק ד בדרך קנית הזהירות)</FONT><BR>

<hR>

<H3>.ארבעת המינים : אדם, עם ועולם</H3>

רבי מני פתח: )תהלים לה( "כל עצמותי תאמרנה, ה' מי<BR>
כמוך"   לא  נאמר  פסוק  זה,  אלא  בשביל  לולב.<BR>
השדרה של לולב דומה לשדרה של אדם, וההדס דומה<BR>
לעין,  וערבה דומה לפה, והאתרוג דומה ללב. אמר<BR>
דוד: אין  בכל  האיברים  גדול  מאלו, שהן שקולין<BR>
כנגד כל הגוף, הוי "כל עצמותי תאמרנה"<BR>
<FONT SIZE="-1">(ויקרא רבה פרשה ל)</FONT><BR>
"פרי  עץ":   שנים במסורת,  "אשר בו פרי עץ",  "פרי<BR>
עץ הדר" )ויקרא  כג;  מ(,   רמז  למה שכתבו )ב"ר<BR>
טו; ח( "אילן שאכל ממנו אדם הראשון, אתרוג היה"<BR>
<FONT SIZE="-1">(בעל הטורים בראשית  א,  כט)</FONT><BR>
<BR>
"צדיק  כתמר  יפרח".   כי  בסכות  אנו עוסקין לגלות<BR>
מלכותו לכל באי עולם,  ואפילו לכל השבעים לשונות<BR>
העכו"ם שזהו סוד השבעים פרים שמקריבין בשבילם<BR>
בסכות.     וזהו   שאנו  אומרים  אחר  נטילת  לולב<BR>
והקפותיו:<BR>
<FONT SIZE="-1">(לקוטי מוהר"ן פרשה לג)</FONT><BR>

<hR>
<H4>"שבעים פרי החג כנגד שבעים אומות העולם"</H4>

מה יונה  זו  מכפרת  על  העונות,  כך  ישראל מכפרים<BR>
על האומות,  שכל  אותן  שבעים  פרים  שמקריבים בחג<BR>
כנגד  שבעים  אומות  שלא  יצדה העולם מהם כפי<BR>
שכתוב: )תהילים קט( "תחת אהבתי ישטנוני, ואני תפלה<BR>
"</DIV>
<DIV ALIGN=right>
<FONT SIZE="-1">(מדרש שיר השירים רבה, א)</FONT><BR>



שבעים  פרים.   פרי החג שבעים הם, חוץ משל שמיני,<BR>
כנגד  שבעים  אומות, לכפר עליהם שירדו גשמים בכל<BR>
העולם, לפי שנידונין בחג על המים.<BR>
<FONT SIZE="-1">(רש"י מסכת סוכה דף נ"ה, ע"ב)</FONT><BR>

<BR>
רבי  יהושע  דסיכנין בשם רבי לוי אומר: גדול השלום<BR>
שכל  הברכות חותמין בשלום,  בקריאת שמע הפורס סוכת<BR>
שלום,   בתפלה עושה השלום,  בברכת כהנים וישם לך<BR>
שלום,  ואין לי אלא בברכות, בקרבנות מנין? תלמוד<BR>
לומר:  "זאת התורה לעולה למנחה וגו' ולזבח<BR>
השלמים", אין לי אלא  בעולם  הזה  בעולם הבא מנין?<BR>
ת"ל "הנני נוטה אליה כנהר שלום".  רבנן אמרין:<BR>
גדול השלום, שכשמלך המשיח בא אינו פותח אלא בשלום<BR>
שנאמר "מה נאוו על  ההרים רגלי מבשר, משמיע שלום.<BR>
<BR>
<FONT SIZE="-1">(ילקוט שמעוני במדבר פרק ו סימן תשיא)</FONT><BR>
</DIV>


<P ALIGN="center">

</P>

</body></html>

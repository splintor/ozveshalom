<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayigash</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויגש</FONT><BR>
<FONT SIZE="3" COLOR="navy">גליון מס' 113 תש"ס</FONT><BR>

 </p>


<P ALIGN="RIGHT">
'ויגש  אליו יהודה': ר' יהודה, ר' נחמיה ורבנן;<BR>
רבי יהודה  אומר: הגשה למלחמה, ככתוב )שמואל ב י(<BR>
'ויגש  יואב  והעם  אשר  עמו  למלחמה'<BR>
רבי  נחמיה אומר:   הגשה  לפיוס,  ככתוב  )יהושע <BR>
יד( 'ויגשו  בני יהודה  אל  יהושע  לפייסו'<BR>
רבנן אמרי: הגשה לתפלה  )מלכים א יח( 'ויגש אליהו<BR>
הנביא ויאמר ה' אלהי וגו''. )בראשית רבה  פרשה צג(</P>

<h3 ALIGN="RIGHT">
איחוד יהודה ויוסף ומשמעות הנבואה</h3>
<P ALIGN="RIGHT">
ההפטרה הצמודה לסדרת "ויגש" היא נבואה<BR>
לעתיד-לבוא: איחוד של יהודה ויוסף ושיקום מדיני<BR>
ורוחני של העם המאוחד לאחר שהיה לשני עמים<BR>
מפורדים. נבואה זו לא נתקיימה.</P>
<P ALIGN="RIGHT">
מכאן שיש לעיין ולדון במשמעות של נבואות העתיד,<BR>
של מה שנראה בדברי הנביאים כהגדת מה שיקרה. יחזקאל<BR>
אמר את דבריו לאחר שכבר גלו גם עשרת השבטים וגם<BR>
יהודה. גם בן-דורו ירמיהו, אשר ראשית דברי נבואתו<BR>
היו עוד בימי קיומה של ממלכת יהודה, אבל יותר ממאה<BR>
שנה לאחר גלות עשרת השבטים, מנבא בסגנון נרגש מאד,<BR>
מתוך השתפכות הנפש, על שיבת עשרת השבטים. נבואה זו<BR>
נעשתה דווקא פופולרית מאד - על רחל המבכה על בניה,<BR>
ובניה הם אפרים ומנשה, והובטח לה מפי ה' שהם<BR>
יחזרו; וכן "הבן יקיר לי אפרים... זכר אזכרנו<BR>
עוד"...זה לא אירע. ובמקרה זה, גם אי-אפשר לקבל את<BR>
התפיסה המדרשית של נבואות שלא נתקיימו עד היום -<BR>
שהן נבואות לאחרית-הימים ועתידות להתקיים. עשרת<BR>
השבטים, ובהם בני יוסף, נמחקו מעל-פני האדמה,<BR>
כנראה לא בהשמדה פיסית אלא בהשמדה רוחנית מהותית;<BR>
הם התבוללו כליל בין העמים אשר הוגלו ביניהם, ולא<BR>
נשאר מהם זכר במציאות ההיסטורית. כבר בתקופה<BR>
התלמודית אומר רבי עקיבא, שכמונו הכיר את הנבואות<BR>
על שיבת עשרת השבטים: "עשרת השבטים אינם עתידים<BR>
לחזור". הוא ידע שהם אבודים.</P>
<P ALIGN="RIGHT">
לא נתערערה בגלל זה אמונתו בנביאי האמת והצדק,<BR>
משום שאנחנו מבינים שדבריהם אינם הגדת דברים אשר<BR>
יקרו, אלא הם הצגת תכלית ומגמה למה שיקרה  ולמה<BR>
שראוי שיקרה, אשר אליו יש לצפות ואליו יש לחתור,<BR>
גם אם לא ניתנה ערובה שהוא יתגשם. יותר מאלף שנים<BR>
לאחר רבי עקיבא נאמר בתוספות: "אין נביא מתנבא אלא<BR>
מה שראוי להיות, אם לא יהיה חטא". נביאי השקר בכל<BR>
הדורות מטיפים לאמונה בוודאות של גאולה שאיננה<BR>
מותנית בשום דבר; של גאולה - גם אם אין האדם גואל<BR>
>"BR><FONT SIZE="-1<את עצמו מן החטא.
)מתוך "הערות לפרשיות השבוע" לפרופ' ליבוביץ'<BR>
ז"ל, עמ' 35-36(   </FONT></P>


<P ALIGN="RIGHT"><HR>
</P>
<h2 ALIGN="RIGHT">
יוסף  משעבד  את  המצרים  לפרעה</h2>
<h3 ALIGN="RIGHT">
אוריאל  סימון</h3>
<P ALIGN="RIGHT">
    בחכמתו ובתבונתו השכיל יוסף לא רק למלא את<BR>
המשימה שהוטלה עליו  -  אגירת מזון בשנות השובע על<BR>
מנת ש"לא תכרת הארץ ברעב" )בראשית מ"א, 36(  - <BR>
אלא גם להשתמש ברעב הנורא כדי לשעבד לפרעה את כל<BR>
המצרים, פרט לכוהניהם )מ"ז, 27-11(. בעבור הלחם<BR>
והזרעים שקבלו כדי להחיות את נפשם  ולזרוע את<BR>
שדותיהם הם שלמו בכל ממונם, בכל מקניהם, בחירותם<BR>
האישית ובבעלותם על אדמתם. וגדולה התמיהה: מה<BR>
ליוסף העברי ולניצול הקיצוני הזה של שליטה ממלכתית<BR>
בלעדית על אוצרות המזון, הממחיש באופן בוטה כלכלה<BR>
הפועלת על-פי חוקיה האכזריים, ללא כל חמלה וללא כל<BR>
 ריסון מוסרי? יתירה מזו, מדוע מעלה התורה על נס<BR>
את כשרונותיו המנהליים והפיננסיים של יוסף ואת<BR>
נאמנותו השלמה למלכו בכוננו במצרים משטר אגררי<BR>
ריכוזי, שבו רוב רובם של המקרקעין הם בבעלות המלך,<BR>
בעוד שהיא עצמה מכוננת בישראל משטר אגררי שונה<BR>
לחלוטין, שבו חלקת השדה היא נחלתו של כל בית אב,<BR>
ושבו המצוקה הזמנית שגרמה לאובדן הבעלות המשפחתית<BR>
על האדמה אינה מונצחת, אלא מוגבלת למקסימום של<BR>
חמישים שנה? היש ניגוד יותר קוטבי בין הישגו של<BR>
יוסף -  "ותהי הארץ לפרעה" )פס' 20( "וישם אותה<BR>
פרעה לחוק עד היום הזה" )פס' 26( לבין חוקתה של<BR>
התורה  -  "והארץ לא תמכר לצמיתות, כי לי הארץ" <BR>
)ויקרא כ"ה, 23(?</P>
<P ALIGN="RIGHT">
     חז"ל במדרשיהם נתנו לכך תשובות שונות, אשר<BR>
הצד השווה שביניהן הוא הדגשת האופי המוסרי של מעשי<BR>
יוסף או של תכליתם. כך נדרשים שני פסוקים, ממשלי<BR>
ומתהילים, כראייה לניגוד התהומי שבין האתוס המצרי<BR>
והאתוס המקראי ולייחוס הראשון לפרעה והשני ליוסף:<BR>
"וירא יעקב כי יש שבר ]במצרים[ )מ"ב, 1(  -  זו<BR>
היא שנאמרה ברוח הקודש על ידי שלמה בן דוד: 'מונע<BR>
בר יקבוהו לאום, וברכה לראש משביר' )משלי י"א,<BR>
26(. כנגד מי אמר שלמה מקרא זה? כנגד פרעה ויוסף:<BR>
'מונע בר' זה פרעה שגנז את התבואה בשני רעבון ולא<BR>
ביקש למכור, והיו הכל מקללים אותו, 'וברכה לראש<BR>
משביר' זה יוסף הצדיק שזן את העולם כרועה, עליו<BR>
אמר דוד: 'רועה ישראל האזינה, נוהג כצאן יוסף'<BR>
)תהילים פ', 2(. מהו 'נוהג כצאן יוסף'? כשבא רעב<BR>
בימי דוד היה מבקש רחמים מן הקב"ה: רבון כל<BR>
העולמים, נהוג את צאנך כיוסף שנהג את העולם וזן<BR>
אותו בשני רעבון ..." )בראשית רבא, צ"א, ה'(. כפי<BR>
שמדרש זה מדגיש את דאגתו האמיתית של יוסף למצרים,<BR>
כך מציינים מדרשים אחרים את יושרו והגינותו כלפיהם<BR>
ואת נאמנותו היתירה לפרעה )תורה שלמה, פרשת<BR>
"ויגש", סימנים מ', מ"א, מ"ד, ס"ו(, ואילו ריש<BR>
לקיש מצדיק את הגליית המצרים המנושלים מעירם לעיר<BR>
אחרת במסירות הרבה של יוסף לאחיו, המתבטאת ברצונו<BR>
העז למנוע מהם כל אי-נעימות בארץ גלותם: "אמר רבי<BR>
שמעון בן לקיש: הרבה מקראות שראויין לשרוף ]שהינם,<BR>
לכאורה, מיותרים[ והן הן גופי תורה  - - - כיוצא<BR>
בו: 'ואת העם העביר אותו לערים' )בר' מ"ז, 21(,<BR>
מאי נפקא מינה? דלא ליקרו לאחיו גלוותא ]כדי שלא<BR>
יקראו )המצרים( לאחיו 'גולים'[" )חולין ס', ע"ב(. </P>
<P ALIGN="RIGHT">
    אך כיצד מסבירים את יוזמתו ונמרצותו של יוסף<BR>
בשעבוד המצרים לפרעה פרשני הפשט, החותרים לבאר את<BR>
הכתוב כמשמעו בהקשרו הספרותי וההיסטורי? רובם אינם<BR>
מתייחסים לבעיה זו, ככל הנראה משום שהיא לא הטרידה<BR>
אותם, או משום שהמתכונת הקצרה של פירושיהם הקשתה<BR>
עליהם לדון בשאלות מעין אלה. ואכן כל הפירושים<BR>
הקצרים יחסית  -  כלומר אלה מפרי עטם של רש"י,<BR>
רשב"ם, ראב"ע, ר' אברהם בן הרמב"ם, ר' יוסף בכור<BR>
שור, רד"ק, ר' יוסף אבן כספי ורלב"ג  -  מאכזבים<BR>
בעצם שתיקתם בנידון את מי שמחפש בהם תשובה פשטית<BR>
למצוקה המוסרית. כמעט כולם מתעכבים על הקושי<BR>
הלשוני והענייני שבכתוב הסתום "ואת העם העביר אתו<BR>
לערים מקצה גבול מצרים ועד קצהו" )מ"ז, 21(,<BR>
ומבארים אותו באופן דומה  -  יוסף עוקר את המצרים<BR>
מן האדמה הקנויה על מנת שחזקתם עליה תופקע לגמרי.<BR>
רש"י הוא היחידי מבין המפרשים שמנינו המוסיף על כך<BR>
את דברי ריש לקיש בדבר הטובה שתצמח מן העקירה הזאת<BR>
לאחי יוסף, ורשב"ם לבדו משווה זאת )בשוויון נפש<BR>
גמור( לחילופי האוכלוסין שכפה סנחריב מלך אשור על<BR>
העמים שכבש )מל"ב י"ח, 35-31; וראו גם ט"ו, 29;<BR>
י"ז, 6,24(.</P>
<P ALIGN="RIGHT">
    לא כך הם פני הדברים בפירושים ארוכי היריעה.<BR>
בקדום שבהם, הפירוש של רב שמואל בן חפני גאון,<BR>
נעשה מאמץ גדול להאיר את מעשי יוסף באור חיובי. על<BR>
דברי יוסף למצרים "הבו מקניכם" )מ"ז, 16( הוא<BR>
מעיר: "התכוון לתועלתם בזה על ידי הקלה עליהם<BR>
בטיפול במזונותיהם )של הבהמות(, שכן מקומות המרעה<BR>
היו נעדרים )מחמת הרעב("; ואת הצעת המצרים ליוסף<BR>
"והיינו לעבדים לפרעה" )פס' 25( הוא מבאר כך:<BR>
"ונאמר שאפשר כי יש כאן שני מאמרים: אחד מהם, הנה<BR>
אתה היית הסיבה להשתעבדותנו לפרעה ע"י היופי של<BR>
התנהגותך עמנו; והשני, הנה אנחנו מרוצים בשעבודו<BR>
של פרעה אותנו על יסוד ההנהגה הזאת...". יחד עם<BR>
זאת משווה רשב"ח את העברת בעלי האדמה מנחלתם<BR>
להגלייה של סנחריב )כפי שעתיד לעשות רשב"ם( ומזכיר<BR>
בנימה של הסכמה את דברי ריש לקיש בנידון )כפי<BR>
שעתיד לעשות רש"י(. </P>
<P ALIGN="RIGHT">
    מרחיק לכת ממנו רמב"ן, הטוען שהודות ל"מעלות<BR>
יוסף בחכמה, בתבונה ובדעת" ולנקיון כפיו המופלג לא<BR>
עורר שעבודם של המצרים את התנגדותם, "ומצא בזה חן<BR>
גם כן בעיני העם, כי השם הוא המצליח את יראיו"<BR>
)פירושו לפס' 14(. בנוסף לכך הוא מדייק מלשון<BR>
הכתובים, שהמצרים הם שהציעו ליוסף להיות עבדים<BR>
לפרעה, ואילו הוא הסתפק בכך שיהיו אריסים, וגם<BR>
שיפר מאד את דמי האריסות: "והנה ראוי שיטול המלך,<BR>
שהוא אדון הקרקע ארבע הידות )%80(, ואתם -<BR>
החמישית, אבל אני אתחסד עמכם שתטלו אתם חלק בעל<BR>
הקרקע, ופרעה יטול הראוי לאריס ..." )פירושו לפס'<BR>
.(19</P>
<P ALIGN="RIGHT">
    ר"י אברבנאל לא רק שותף לרגישות המוסרית של<BR>
הרמב"ן אלא גם מאמץ את פתרונותיו: "כמעט שתהיו<BR>
כבעלי בתים אדוני השדות, ולא תתנו רק ]אלא[ כפל<BR>
המעשר, שנותן כל עובד לאוצר אלוהיהם" )סוף פרשת<BR>
'ויגש'(. וכך עשו בדורות האחרונים, תוך הדגשה<BR>
והרחבה, גם רש"ר הירש והנצי"ב. הרב הירש מרכך את<BR>
חומרתה של העברת האוכלוסין בדרך זו: "אולם חכמת<BR>
יוסף המתיקה הסדר זה, על-ידי שתושבי כל עיר נשארו<BR>
מלוכדים תמיד והתיישבו רק בצוותא על אדמה<BR>
חדשה...". וגם הנצי"ב עומד על עניין זה )ככל הידוע<BR>
באורח בלתי-תלוי בקודמו(, ובנוסף לכך הוא מסב את<BR>
דברי ריש לקיש על צורך יותר חיוני של ישראל: "כבר<BR>
נתבאר טעמו של יוסף, שהיה כדי לפנות ארץ גושן,<BR>
ומשום הכי נכתב כל זה בתורה  -  לבאר כמה השתדל<BR>
יוסף בשימת עינו להיות ישראל יושבים לבדד )ועל-ידי<BR>
כך לא יתבוללו(".</P>
<P ALIGN="RIGHT">
    לפי אמות מידה מחמירות יותר של דרך הפשט,<BR>
המקובלות עלינו כיום, הביאורים האלה מאולצים למדי,<BR>
ובנוסף לכך הם אינם תוקפים את בעייתנו באופן חזיתי<BR>
אלא מסתפקים בריכוכה. לכן עלינו לנסות את כוחנו<BR>
בהצעת פתרון אחר, שיהיה יותר סביר ויותר רדיקאלי.</P>
<P ALIGN="RIGHT">
    שני הפסוקים הפותחים את פרשת הפקעת אחיזתם של<BR>
המצרים באדמתם מחמת הרעב הנורא מתארים את מצבם<BR>
ההפוך של יעקב ובניו: "ויושב יוסף את אביו ואת<BR>
אחיו, ויתן להם אחוזה בארץ מצרים, במיטב הארץ,<BR>
בארץ רעמסס, כאשר צוה פרעה. ויכלכל יוסף את אביו<BR>
ואת אחיו ואת כל בית אביו לחם לפי הטף" )פס'<BR>
12-11(. על דרך הניגוד השלם מסופר בהמשך ש"לחם אין<BR>
בכל הארץ" )פס' 13(, שהרעב הכבד פגע אנושות לא רק<BR>
בארץ מצרים אלא גם בארץ כנען )ללמדנו שאילו נשארו<BR>
יעקב ובניו שם היו רעבים ללחם ומתרוששים כשאר<BR>
תושבי כנען שכספם תם(, ושבה במידה שיוסף דאג <BR>
לשלומם ושגשוגם של אחיו כך הוא שקד על העצמת<BR>
השליטה של פרעה אדונו על מצרים. והפרשה מסתיימת<BR>
במבנה מעטפת )"תחילתו וסופו שווים"(, החוזר ומבהיר<BR>
את הזיקה ההדוקה שבין נאמנותו המופלגת למלכו<BR>
ודאגתו השלמה לאחיו: "וישב ישראל בארץ מצרים בארץ<BR>
גושן ויאחזו בה, ויפרו וירבו מאד" )פס' 27(. </P>
<P ALIGN="RIGHT">
    אולם כל זה החזיק מעמד רק כשנות דור, כמסופר<BR>
בפרק א' של ספר שמות. מלך חדש קם במצרים, שכבר לא<BR>
היה אסיר תודה ליוסף שהציל את הארץ והעצים את<BR>
השלטון הפרעוני, והחליט להמיר את המדיניות של<BR>
העדפת העברים במדיניות של רדיפתם ולהיבנות משיסוי<BR>
תושבי הארץ נגד הזרים, תוך הפגנה פופוליסטית של<BR>
סולידריות עם נשלטיו: "ויאמר אל עמו: הנה עם בני<BR>
ישראל רב ועצום ממנו, הבה נתחכמה לו, פן ירבה והיה<BR>
כי תקראנה מלחמה, ונוסף גם הוא על שונאינו ונלחם<BR>
בנו ועלה מן הארץ" )פס' 10-9(. ודומה שאנו אמורים<BR>
להעריך פוליטית ומוסרית את חלקו של יוסף בשעבוד<BR>
המצרים לפרעה לאור ההתדרדרות הנוראה במעמדם של בני<BR>
ישראל שנתרחשה לאחר מותו  -  מזכויות יתר לעבודת<BR>
פרך ורצח עם. ואלה המסקנות המתבקשות מקריאת<BR>
סיפורנו בהקשר של המשכו:</P>
<P ALIGN="RIGHT">
)א( כפיות הטובה המשוועת של פרעה כלפי הצאצאים של<BR>
מטיבו מצטרפת לשאר חטאותיו.</P>
<P ALIGN="RIGHT">
)ב( הבטחת שלומם של ישראל בגלות על-ידי ברית עם<BR>
השליט המנצל את עמו היא לא רק מקסם שווא פוליטי,<BR>
אלא כרוכה במחיר מוסרי כבד. שכן ההזדהות של יוסף<BR>
עם האינטרסים של פרעה גררה בהכרח את האימוץ של<BR>
הנורמות של השלטון הפרעוני  -  ריכוזיות שאינה<BR>
יודעת שובעה, שעבוד פוליטי וניצול כלכלי.</P>
<P ALIGN="RIGHT">
)ג( יציאת מצרים היא לא רק יציאה לחירות מדינית<BR>
ולעצמאות לאומית, אלא גם שחרור מן המוסר הפוליטי<BR>
המתנשא של מצרים )"לי יאורי ואני עשיתני" - יחזקאל<BR>
כ"ט, 3( והמרתו במוסר הפוליטי השוויוני של התורה<BR>
)"לבלתי רום לבבו מאחיו" - דברים י"ז, 20(, האוסר<BR>
את מכירת האדמה לצמיתות כסייג להבטחת החירות<BR>
והשוויון של כל בני העם. כחקוק גם בנבואת יחזקאל:<BR>
"ולא יקח הנשיא מנחלת העם להונותם מאחוזתם;<BR>
מאחוזתו ינחיל את בניו, למען אשר לא יפוצו עמי איש<BR>
מאחוזתו" )מ"ו, 18(.  </P>

<P ALIGN="RIGHT">
<FONT SIZE="-1">פרופסור אוריאל סימון מלמד במחלקה לתנ"ך<BR>
באוניברסיטת בר-אילן.</FONT></P>
<p><HR></P>
<h3 ALIGN="RIGHT">
"כי תועבת מצרים כל רעה צאן"</h3>
<P ALIGN="RIGHT">
אמר רבי  ישועה: כי פי' תועבת מצרים משה כתב כן <BR>
לגנות  עבודה זרה,   כי  לא אמר לפרעה רק אלהי<BR>
מצרים והוא  אמר  כי  היה  אלהיהם  על צורת טלה, <BR>
כי היו חושבים  על  מזל טלה שהוא מושל בארצם, <BR>
ובעבור זה לא היו אוכלים בשר, ואילו היה כן, למה<BR>
לא יאכלו בשר  שור או בשר גדיים? ולפי דעתי כי<BR>
אנשי מצרים בימי  משה  היו  על  דעת  אנשי <BR>
לנדיא"ה שהם יותר מחצי  העולם  וכולם  הם בני חם<BR>
ואינם אוכלים בשר עד  היום,   גם  דם  וחלב  ודג<BR>
ובצים,  והכלל כל דבר שיצא  מן  החי,    והם <BR>
מתעבים  מי  שיאכל  אותם, ומלאכה  נמאסה בעיניהם<BR>
לרעות הצאן,  וכן כתוב 'כי תועבת מצרים כל רועה<BR>
צאן', ועד היום לא יניחו אדם שיאכל  בשר  בארצם,  <BR>
ואם  אחד  מהם  יבא בארץ נכריה, יברח מכל מקום<BR>
שיאכלו בו בשר ולא יאכל כל דבר  שיגע  בו אוכל בשר<BR>
וכליו טמאים בעיניהם,  וכן כתוב 'כי לא יוכלון<BR>
המצרים לאכול את העברים לחם', והנה  יוסף כאשר היה<BR>
בבית פוטיפר המשילו על הכל לבד  על  הלחם אשר הוא<BR>
אוכל,  כי לא יגע בו בעבור שהוא  עברי,   ואין <BR>
טעם  לשאול א"כ למה היה להם  מקנה   כי   כן   יש <BR>
 לאנשי  לנדיא"ה,    כי  הסוסים והחמורים  והגמלים<BR>
 למשא  ולרכוב  והבקר לחרוש, והצאן לצמר...<br>
<FONT SIZE="-1">(אבן עזרא שמות ח, כב)</P>
</FONT>
<P ALIGN="RIGHT">
'והיה  כי  יקרא לכם פרעה': יש לחוש שלכך הוא<BR>
קורא אתכם,   כדי   לבחור  בכם  אנשים  למלחמתו. <BR>
לפיכך, כשישאל  לכם 'מה מעשיכם?' ואמרתם 'אנשי<BR>
מקנה היו עבדיך'  ולא  תאמרו  לו  בפירוש  שאתם<BR>
רועי צאן 'כי תועבת מצרים כל רועי צאן' ואינו מדרך<BR>
המוסר לדבר דבר   שהוא  נתעב  בעיני  המלך  והס <BR>
להזכיר  לפניו בפירוש  דבר  שהוא  כנגד  דתו,  דאם<BR>
לא כן,  למה לא נתן יוסף  טעם  זה  על דברי עצמו<BR>
שאמר שהם רועי צאן וטעמו  כי תועבת מצרים ... אלא<BR>
אדרבה שזה נתינת טעם  על  שלא צוה להם לומר שהם<BR>
רועי צאן, אמנם המלך  יבין  מעצמו  מאחר  שאנשי<BR>
מקנה אתם, ודאי כולכם   רועי   צאן  . )כלי יקר<BR>
בראשית  מו, לג(</P>

<P ALIGN="RIGHT"><HR>
</P>
<h4 ALIGN="RIGHT">
"והיה  משכני  עליהם והייתי להם לאלהים והמה יהיו<BR>
לי לעם." )יחזקאל  לז , כז - מתוך הפטרת ויגש(</h4>
<P ALIGN="RIGHT">
 'והיה   משכני   עליהם' :   תרגם   יונתן  <BR>
ביניהון ,  לפי שבמקומות  קשור  שכינת האל יתברך<BR>
עם בתוך, ומה שאמר  במקום  הזה  עליהם,  לומר  כי <BR>
מוראו  יהיה עליהם לעולם, כי ישכון כבודו בתוכם<BR>
 >BR<לעולם . 
<FONT SIZE="-1">
)רד"ק יחזקאל  לז , כז(</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

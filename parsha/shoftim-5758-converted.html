<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Shoftim</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת שופטים </FONT><BR>
<FONT SIZE="3" COLOR="navy">גליון מס' 45 תשנ"ח</FONT>

 </p>

<DIV ALIGN=right>
כי באמת האדם  נקרא  עץ  השדה   ככתוב: "כי האדם עץ<BR>
השדה" )דברים כ(, רק שהוא אילן הפוך כי העץ שורשו<BR>
למטה תקוע  בארץ,   ואלו  האדם שרשו למעלה כי<BR>
הנשמה הוא  שורש  שלו  הוא  מן השמים.<BR>
<FONT SIZE="-1">(נצח ישראל  למהר"ל מפראג, עמוד מז/ב)</FONT><BR>

"ואותו   לא   תכרת,   כי  האדם  עץ  השדה".<BR>
פירשו המפרשים  ז"ל  כי  חיי  האדם ומזונו הוא עץ<BR>
השדה , וכענין  שכתוב כי נפש הוא חובל )דברים כד(,<BR>
ועל כן אנכי מצוך שלא תשחיתהו כי ברכה בו. ולפי<BR>
דעתי ,כי האדם  נמשך  אל  לא  תכרות ובאור  הכתוב<BR>
כי לא האדם  עץ  השדה  שיבא  מפניך  במצור  כמו<BR>
האדם, ואין  מפעולות  עם חכם ונבון להשחית הדבר<BR>
הראוי ללא  תועלת, ולכך אין לך להוציא כח בזה<BR>
לכרות עץ השדה אלא שתשמור מהשחית אותו ומהזיקו<BR>
ותקח ממנו  התועלת, זהו  כי  ממנו  תאכל,   ואם<BR>
אתה משחיתו , נמצאת מזיק ומפסיד התועלת.<BR>
<FONT SIZE="-1">(רבינו בחיי דברים פרק כ פסוק יט)</FONT><BR>

<hR>

<H2>על החובה לקרוא לשלום</H2>
<H3>דניאל סטטמן</H3>

פרשת "שופטים" כוללת את רוב דיני המלחמה בתורה,<BR>
והעיסוק בעניין זה ממשיך עד ראש פרשת "כי תצא",<BR>
בדינה של אשה יפת תואר. גישת התורה למלחמות אינה<BR>
פציפיסטית, ואין היא אוסרת על שימוש בכוח להשגת<BR>
מטרותיה. אבל ההיתר ואף החובה לבחור לעתים בדרך<BR>
המלחמה אין בהם כדי לכסות על הסכנות המוסריות<BR>
החמורות בדרך זו, ואין בהם כדי ללמד שדרך זו רצויה<BR>
וחביבה. כדי להשמר מסכנות אלו יש צורך בחוקים<BR>
שיגבילו את התנהגות הלוחמים. כדי לבטא את התפיסה<BR>
שדרך המלחמה אינה רצויה יש להבטיח שתיבחר רק<BR>
כאופציה אחרונה, כלומר יש למצות קודם כל את דרך<BR>
השלום. אנסה להראות שהתורה והמסורת הבתר-מקראית<BR>
היו מודעים היטב לצרכים מוסריים אלה.<BR>
<BR>
מדוע הכרחי לקבוע בחוק הגבלות מיוחדות על התנהגות<BR>
הלוחמים בעת מלחמה? ראשית, מפני שההשחתה וההריגה<BR>
המלוות אותה מניחות, וכן גורמות, קלקול מסוים של<BR>
האופי המוסרי. כפי שניסח זאת הרמב"ן: "הישר בבני<BR>
האדם בטבעו יתלבש אכזריות וחמה כצאת מחנה על אויב"<BR>
)דברים כג י(. התנהגויות שהן אסורות באיסור חמור<BR>
בימי שלום הופכות בין לילה להיות מותרות, ושינוי<BR>
קצוני זה עלול בנקל להביא לפריצת כל הגבולות<BR>
המוסריים. שנית, מלחמות מלוות לעתים תחושה של<BR>
התרוממות רוח מוסרית ודתית, שעלולה לגרום לטשטוש<BR>
ועמעום התוצאות הקשות שלה. אם מלחמה גדולה בעולם<BR>
היא התעוררות כח המשיח, כפי שסבר הרב קוק, קשה<BR>
לייחס משקל רב מדי להמונים שנהרגים בה, שמותם<BR>
"מביא ערך כללי לטובה ולברכה אל כלל בנין העולם"<BR>
)אורות עמ' יג(. הכרחי אפוא לקבוע חוקים שיבטיחו<BR>
שהלוחמים לא ייסחפו אחר רגשותיהם ויצריהם; שיזכירו<BR>
להם שגם בזמן מלחמה -- במיוחד בזמן מלחמה -- יש<BR>
לשמור על הגבולות המוסריים.<BR>
<BR>
דוגמה לחוק כזה היא ההוראה לא להשחית את עצי הפרי<BR>
של העיר שצרים עליה )דברים כ, יט-כ(. הנימוק<BR>
שהתורה נותנת לאיסור זה הוא: "כי האדם עץ השדה",<BR>
נימוק שאיננו קל להבנה. לפחות לפי גישה פרשנית<BR>
אחת, מדובר בנימוק בעל אופי מוסרי, דהיינו התורה<BR>
ביקשה למנוע השחתה מיותרת של עצי פרי: "רבי ישמעאל<BR>
אומר: מיכן חס המקום על פירות האילן. קל וחומר<BR>
מאילן, מה אילן שעושה פירות הזהירך הכתוב עליו,<BR>
פירות עצמם על אחת כמה וכמה." )ספרי דברים פס' רג(<BR>
<BR>
וברוח זו מפרש גם רש"י על אתר: "הרי 'כי' משמש<BR>
בלשון 'דלמא'; שמא האדם עץ השדה להכנס בתוך המצור<BR>
מפניך להתייסר בייסורי רעב וצמא כאנשי העיר, למה<BR>
תשחיתנו?"<BR>
<BR>
גם בזמן מלחמה, כשכל תשומת הלב מוקדשת למאמץ להכניע<BR>
את האויב, יש לנסות שלא לפגוע במי שאין הכרח ואין<BR>
צידוק לפגוע בו. ואם על אילן ופריו חסה התורה,<BR>
ודאי חסה היא על אדם ופרי בטנו.<BR>
<BR>
ברם, אם ניתן הדבר, כמובן שעדיף להימנע מראש<BR>
מהדילמות הקשות שמציבה המלחמה, ולהשתדל ככל האפשר<BR>
להגיע לשלום. כך מצווה התורה במפורש: "כי תקרב אל<BR>
עיר להלחם עליה וקראת אליה לשלום" )דברים כ, י(.<BR>
באיזו מלחמה הכתוב מדבר? דומה שהפרשה סובלת שני<BR>
פירושים. לפי האחד, חובת הקריאה לשלום חלה רק על<BR>
המלחמה הנזכרת בסמוך לפסוק זה, דהיינו המלחמה<BR>
בערים "הרחוקות ממך מאד" )מה שייקרא מאוחר יותר<BR>
מלחמת רשות(. ואילו לגבי "ערי העמים האלו" )מה<BR>
שיכונה מלחמת מצווה(, אין קוראים לשלום אלא<BR>
מחרימים כל נשמה. פירוש זה מתיישב עם הדרישה לא<BR>
לכרות ברית ליושבי הארץ, ועם האופן שבו מתוארות<BR>
מלחמות הכיבוש של משה ויהושע. לפי הפירוש השני,<BR>
הקריאה לשלום חלה ביחס לכל המלחמות, וההבחנה<BR>
המופיעה אחריה בין מלחמה בערים הרחוקות לבין מלחמה<BR>
בערי כנען נוגעת רק לשאלה מה דינו של אויב שלא<BR>
הסכים לשלום.<BR>
<BR>
אף ששני הפירושים מתיישבים עם לשון המקרא, דומני<BR>
שפשוטו של מקרא הולם יותר את הראשון. דווקא משום<BR>
כך מעניין לראות איך פרשנים שונים אימצו את הפירוש<BR>
השני, דהיינו הרחיבו את הדרישה לקרוא לשלום.<BR>
הירושלמי במסכת שביעית )ו, א( קובע:<BR>
"שלוש פרסטיניות [אגרות] שלח יהושע לארץ ישראל עד<BR>
שלא ייכנסו לארץ: מי שהוא רוצה להפנות, יפנה;<BR>
להשלים, ישלים; לעשות מלחמה, יעשה. גרגשי פינה<BR>
והאמין לו להקב"ה והלך לו לאפריקי... גבעונים<BR>
השלימו... שלושים ואחד מלך עשו מלחמה ונפלו."<BR>
<BR>
אגרות שלום אלו אינן מופיעות בשום מקום בספר יהושע,<BR>
ואדרבה נראות מנוגדות למה שעולה מסיפור הגבעונים.<BR>
שהרי אילו היתה לגבעונים אופציה של שלום, מדוע היו<BR>
צריכים לנקוט בדרך של עורמה ותחבולה כדי להימלט<BR>
מהגורל שפקד את שכניהם? לפנינו מעין שכתוב של<BR>
סיפור הכיבוש, בדרך שיתאים להבנה המורחבת של<BR>
המצווה לקרוא לשלום המופיעה בפרשתנו.<BR>
הבנה מורחבת זו התקבלה על דעת הרמב"ם, הקובע במפורש<BR>
בהלכות מלכים )פרק ו, הלכה א(:<BR>
"אין עושים מלחמה עם אדם בעולם עד שקוראין לו שלום,<BR>
אחד מלחמת רשות ואחד מלחת מצווה, שנאמר "כי תקרב<BR>
אל עיר להלחם עליה וקראת אליה לשלום".<BR>
<BR>
לחובה זו יש לכאורה יוצא מהכלל, והוא המלחמה בעמון<BR>
ומואב, שלגביהם קבעה התורה במפורש "לא תדרוש שלומם<BR>
וטובתם". אולם, מסביר הרמב"ם, "אף על פי שאין<BR>
שואלים בשלומם, אם השלימו מעצמם תחילה, מקבלין<BR>
אותן" )שם, הלכה ו(. דרך השלום עדיפה אפוא תמיד על<BR>
דרך המלחמה. ההבדל בין עמון ומואב לבין שאר האומות<BR>
נעוץ רק בשאלה על מי חלה החובה ליזום את השלום<BR>
ולדרוש אותו. במלחמה נגד הראשונים אין עם ישראל<BR>
חייב לנקוט יוזמה זו, ואילו בשאר המלחמות החובה<BR>
חלה עליו. מכאן למדים אנו, שהקריאה לשלום עליה<BR>
מצווה התורה אינה רק חובה להסכים באופן פסיבי<BR>
לשלום, אלא ליזום אותו, לבקש אותו ולרדוף אחריו.<BR>
<BR>
אפשר שהמתח בין החובה לקרוא לשלום לבין החובה<BR>
להחרים את עמי כנען עומד ביסוד המדרש הקובע<BR>
שהקריאה לשלום היתה יוזמה פרטית של משה שנעשתה<BR>
בניגוד להוראת הקב"ה, ואשר הקב"ה הסכים לה  רק<BR>
בדיעבד. שלושה דברים מעין אלו מונה המדרש ש"עשה<BR>
משה והסכים הקב"ה על ידו", ואחד מהם הוא הקריאה<BR>
לשלום ששלח לסיחון:<BR>
אמר ליה הקב"ה: לך הלחם עמו, סכור אמת המים שלו.<BR>
ומשה לא עשה כן שנאמר "ואשלח מלאכים [ממדבר קדמות<BR>
אל סיחון מלך חשבון דברי שלום]". אמר ליה הקב"ה:<BR>
חייך! עשית כראוי, שאני מסכים על ידך. לפיכך משה<BR>
מזהיר את ישראל ואומר להם: "כי תקרב אל עיר להלחם<BR>
עליה וקראת אליה לשלום". )תנחומא שופטים יט(<BR>
<BR>
לעתים מקנן בלב החשש שהישגו הגדול של משה עומד<BR>
בסכנה. משה רבינו קיבל הוראה מפורשת מהקב"ה לצאת<BR>
למלחמה, הפר את ההוראה ובחר בדרך השלום. ואילו<BR>
היום, כשמצווים אנו במפורש לבקש שלום, דומה שחלק<BR>
משומרי התורה מנסים להחזיר אותנו למצב שלפני<BR>
פעולתו הסוררת-כביכול של משה, למלחמה בלא תנאי<BR>
ולסכירת אמות-המים של העמים היושבים כאן. במקום<BR>
שהקריאה לשלום תובל על-ידי אנשי התורה, היא מוצגת<BR>
על-ידי חלקם כדרך פסולה ומגונה. האתגר הגדול שלנו<BR>
היום הוא לחזור ולהענות למסר של משה רבנו, ואם<BR>
נפריז מעט במאמצי השלום שלנו, ודאי לא נימצא<BR>
מפריזים יותר ממנו.<BR>
<BR>
<FONT SIZE="-1">פרופ' דניאל סטטמן מלמד במחלקה לפילוסופיה<BR>
באוניברסיטת בר-אילן</FONT><BR>

<hR>

<H3>התנאים והייעוד של גאולת מצרים</H3>

"כפר  לעמך" אלו החיים," אשר פדית" אלו המתים; מלמד<BR>
שהמתים  צריכים  כפרה נמצינו למדים ששופך דמים<BR>
חוטא עד יוצאי מצרים.<BR>
"אשר  פדית"  על  מנת כן פדיתנו שלא יהיה בנו שופכי<BR>
דמים<BR>
<FONT SIZE="-1">(סיפרי פרשת שופטים פיסקא רי)</FONT><BR>
ופירשו חז"ל שמלמד שעל מנת כן פדה אותנו שלא ימצא<BR>
בשום דור מן הדורות שופכי דמים, ועתה שנמצא שופכי<BR>
דמים התגלה למפרע שיוצאי מצרים לא היו ראוים אל<BR>
הפדיון, וכל הנסים שעשו להם היו ללא צורך והרי על<BR>
ידי חטא זה חזר האשמה על יוצאי מצרים שנודע שלא<BR>
היו ראוים, שאם היו ראוים היה זכותם מציל את בניהם<BR>
והם צריכים כפרה<BR>
<FONT SIZE="-1">(מתוך פירוש המלבי"ם על הספרי)</FONT><BR>

<hR>

<H4>על מלחמה ושלום: היבטים מוסריים ורעיוניים</H4>
"להלחם   עליה"   ולא  להרעיבה  ולא  להצמיאה  ולא<BR>
להמיתה מיתת תחלואים.<BR>
"וקראת  אליה  לשלום"  גדול  השלום  שאפילו  מתים<BR>
צריכים  שלום  גדול  השלום  שאפילו  במלחמה  של<BR>
ישראל  צריכים שלום גדול השלום שדרי רום צריכים<BR>
שלום  שנאמר "עושה שלום במרומיו" )איוב כ"ה( גדול<BR>
השלום  שחותמים  [בו] ברכת  כהנים ואף משה היה<BR>
אוהב שלום, שנאמר "ואשלח מלאכים ממדבר קדמות<BR>
[וגו'] דברי שלום" )דברים ב'(<BR>
<FONT SIZE="-1">(סיפרי פרשת שופטים פיסקא קצט)</FONT><BR>

<hR>

<H3>תיקון האדם ותיקון החברה</H3>
והנה אנחנו  למדים במשנה, אולי 1500 שנה אחרי שנינה<BR>
מצות עגלה ערופה: "משרבו הרצחנים, בטלה עגלה<BR>
ערופה". הטקס הדתי הזה הוא משמעותי בחברה שבה רצח<BR>
הוא דבר מתועב ומקרה חריג. בחברה שהיא מקולקלת<BR>
במהותה והרצח שכיח בה, אין טעם להעמיד פנים כאילו<BR>
אנחנו מזועזעים ממקרה רצח שלא הצלחנו לפענחו. יש<BR>
משום צביעות בטקס זה בחברה שכזו. יש לנקות את<BR>
החברה ממציאות של רציחות יום-יום, ורק אז יהיה<BR>
מקום להגיב על מקרים חריגים בטקס של כפרה.<BR>
<FONT SIZE="-1">'מתוך הערות לפרשיות השבוע לפרופ' ישעיהו ליבוביץ)<BR>
ז"ל, עמ' 122-123(</FONT><BR>

<hR>

<H2>מהנעשה בתנועה</H2>

<H3>חוג-בית ברמת גן</H3>
המקום: בית משפחת אוריאן, רחוב אהרונסון 4<BR>
המועד: יום חמישי, י"ב באלול תשנ"ח )3.9.98( בשעה<BR>
21.00</DIV>
<DIV ALIGN=right>
הנושא: דו-קיום פלסטיני-ישראלי: אימתי וכיצד?<BR>
המרצה: יוחנן צורף<BR>
)מזכ"ל "נתיבות שלום", לשעבר היועץ<BR>
לענייני ערבים של     רצועת עזה(<BR>

<H3>שיעור ברעננה</H3>
המקום: בית משפחת מן, רחוב תל חי 5<BR>
המועד: יום חמישי, י"ט באלול )10.9.98( בשעה 21.00<BR>
הנושא: אביגיל מונעת את דויד משפיכות דמים<BR>
השיעור יינתן על-ידי פרופ' אוריאל סימון )המחלקה<BR>
לתנ"ך באונ' בר-אילן(<BR>
נא להביא תנ"ך שלם.<BR>
</DIV>

<BR><BR>



<P ALIGN="center">

</P>

</body></html>

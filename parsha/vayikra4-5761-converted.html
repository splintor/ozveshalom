<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat vayikra</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת ויקרא</FONT><BR>
<FONT SIZE="3" COLOR="navy">גליון מס' 180 תשס"א</FONT><BR>

 </p>




<P ALIGN="RIGHT">
<B><FONT SIZE="+1">.ונתנו  בני אהרן הכהן אש על המזבח וערכו עצים על האש<BR>
)ויקרא א ,  ז(</FONT></B></P>
<P ALIGN="RIGHT">
כל העצים כשרים למערכה, חוץ מגפן ומזית. למה? שהם עושין <BR>
פירות משובחים.  הא למדת,  שבזכות הבנים, אבותיהם <BR>
מתכבדין. )תנחומא ויקרא סימן ה(</P>

<h3 ALIGN="RIGHT">
אש התורה מאירה, מחממת ומרסנת.</h3>
<P ALIGN="RIGHT">
"ונתנו  בני  אהרן  הכהן  אש על המזבח" - אף על פי שאש <BR>
יורדת  מן  השמים  מצוה  להביא  מן ההדיוט.  )בבלי  יומא<BR>
כא, ע"ב(</P>
<P ALIGN="RIGHT">
תנא משמיה דרבי מאיר: מפני מה  נתנה תורה לישראל? מפני<BR>
שהן עזין. תנא דבי רבי ישמעאל )  דברים  לג( "מימינו  אש <BR>
דת  למו"  אמר הקדוש  ברוך  הוא  ראויין הללו שתנתן להם דת<BR>
אש. איכא  דאמרי  דתיהם  של  אלו  אש  שאלמלא )לא( נתנה  <BR>
תורה   לישראל  אין  כל  אומה  ולשון  יכולין לעמוד <BR>
בפניהם  )בבלי ביצה כה, ע"ב(</P>
<P ALIGN="RIGHT">
שהן  עזים: ונתנה  להם  תורה  שיעסקו  בה  והיא מתשת כחם<BR>
ומכנעת לבם. )רש"י ביצה כה, ע"ב (</P>
<P ALIGN="RIGHT">
כבר ביארנו שאש המזבח מסמלת את התורה; כי התורה היא<BR>
"אשדת" מאירה ומחממת, והיא תזקק ותחייה את נפשנו. אף היא<BR>
משולה ל"אריאל" ול"אש אוכלה"; כי בגבורת ארי ובכוח אש היא<BR>
תקלוט אותנו ואת כל אשר לנו, למען נהיה לה "לחם אשה"; הוה<BR>
אומר: למען נקיים את הקודש ונפרסמו בארץ. משום כך מוסיפים<BR>
אש הדיוט על האש מן השמים. כי האש יקודה על המזבח גם בשם<BR>
ה' וגם בשם האומה; ה' וגם ישראל מציגים את התורה כאש. האש<BR>
מן השמים תובעת בשם ה' "כוח אש" לתורה; ואילו הכהנים<BR>
המייצגים את האומה במקדש מוסיפים אש הדיוט - וכך מכריזים<BR>
על ההכרה הלאומית בתביעה זו. )הרש"ר הירש על  ויקרא א, ז(</P>

<P ALIGN="RIGHT"><hr>
</P>
<P ALIGN="RIGHT">
לעילוי נשמתם של הורינו<BR>
יהושע ורחל בנג'ו ועמרם אביטבול ז"ל<BR>
שנלקחו מאתנו באותה עת והשאירו לנו<BR>
מורשת של הקרבה עצמית  לטובת הזולת.</P>

<h2 ALIGN="RIGHT">
האם ניתן לקשר את הסופי עם האין סופי ?  </h2>
<h4 ALIGN="RIGHT">
ניסיון אחד : הקרבנות.</h4>
<h3 ALIGN="RIGHT">
יוסף חיים בנג'ו</h3>

<P ALIGN="RIGHT">
ספר ויקרא ופרשת ויקרא הפותחת אותו מהווים מעין הפסקה<BR>
בהשתלשלות ההיסטורית של עם ישראל בתחילת דרכו. התורה<BR>
מתכוונת ללמד אותנו כאן מהו, מעבר למאורעות: מהות הרעיון<BR>
המפעילה את ההיסטוריה - ארגון הפולחן, שהוא הנושא העיקרי<BR>
של הספר השלישי, ובראש ובראשונה התיאור המדויק  של עשיית<BR>
הקורבנות, מגלים את היחס ואת הקשר שבין נושא ההיסטוריה  -<BR>
עם ישראל - לבין המפעיל אותה, הקב"ה. קשר זה נקרא בשפות<BR>
.religio -  אחרות דת</P>
<P ALIGN="RIGHT">
אין פלא אפוא שחומר רב נכתב על הקורבנות, כאילו לא הצליחה<BR>
התורה בכוונתה לגלות את הקשר הזה לגמרי וחשיפת המשמעות<BR>
חייבה פרשנות רבה ומגוונת  - מן הקצה אל הקצה. פרופ' נחמה<BR>
ליבוביץ ז"ל כותבת כי " דיני הקורבנות הם לנו כספר חתום :<BR>
לא טעמי הקורבנות בכללן מובנים לנו ולא טעמם של פרטי<BR>
דיניהם". ובכל זאת,הפסוקים נמסרו לנו כמות שהם ועלינו<BR>
למצות את משמעותם כמיטב יכולתנו : ננסה במסגרת המצומצמת של<BR>
מאמר זה לנגוע - ולו במקצת  -  בנושא הקרבן. לשם כך נסתפק<BR>
בקריאה מעמיקה בפסוק הפותח את הנושא :</P>
<P ALIGN="RIGHT">
 "אדם כי יקריב מכם לה' , מן הבהמה מן הבקר ומן הצאן<BR>
תקריבו את קרבנכם." )ויקרא, א- ב( </P>
<P ALIGN="RIGHT">
1. המילה הראשונה הדורשת ביאור בהיותה מנוגדת לכללי<BR>
התחביר, היא המלה מכם : מיקומה הלא-נכון לכאורה בתוך הפסוק<BR>
מבליט אותה. היינו מצפים לקרוא : אדם מכם כי יקריב : מן<BR>
הבהמה תקריבו ... והיינו מבינים כי צו הקורבנות ניתן לבני<BR>
ישראל ,למי ששייך לאומה זו בלבד, ולא לעם אחר. אבל אם<BR>
אנחנו קוראים את הפסוק כלשונו, משמעותו שנושא הקורבן הוא<BR>
אנחנו ולא הבהמה: אדם,כי יקריב,מכם )יקריב(</P>
<P ALIGN="RIGHT">
לפנינו שני פתרונות לבעיית  המיקום הלא צפוי של המלה מכם<BR>
: המקריב שייך לעם ישראל מחד ומאידך הוא מקריב את עצמו.</P>
<P ALIGN="RIGHT">
2. נתמקד בטענה השניה : להקריב את עצמו פירושו אומנם<BR>
להעניק לבורא כל מה שחשוב יותר, זו התעלות, עליה כלפי<BR>
מעלה, כלפי האין סוף ודבקות בו. אבל מצד שני, הקרבה זו<BR>
דורשת את התבטלותי  : כדי לעלות לאין סוף, אני צריך קודם<BR>
כל,כתנאי הכרחי,להפסיק להיות סופי, לבטל את החלק הסופי שבי<BR>
: נניח שזה מצליח, האם ניתן יהיה לחזור מטיול  רוחני  שכזה<BR>
? לכן הספורנו מתבטא בזהירות יתרה : הקרבת עצמי זו הכנעה,<BR>
סיום המאבק שמתחולל בתוכנו בין החלק הנמוך הנמשך לגשמיות<BR>
לבין החלק הגבוה השואף להתעלות. לסיכום, כדי למסור את עצמי<BR>
לבוראי, אני חייב בראש וראשונה לבטל את עצמי, אבל ביטול זה<BR>
לא יוביל להרס עצמי, להפך - הוא יאפשר את התעלותי לקראת<BR>
בוראי. צעד קשה, אבל אפשרי.</P>
<P ALIGN="RIGHT">
ראב"ע מתקרב יותר למציאות והוא קורא "מכם = מממונכם, ולא<BR>
מממון אחרים". עם קצת דמיון ניתן להבין שבימינו מושא<BR>
הקורבן היה יכול להיות המכונית, המקרר, כל מה ששייך לי<BR>
,שהפך להיות חלק ממני ואני מסכים להיפרד ממנו ממש, כאילו<BR>
אינני נותן סתם ממון, אלא חלק מעצמי.</P>
<P ALIGN="RIGHT">
פרשנותו של בעל כלי יקר על הקורבנות של קין והבל  מאירה<BR>
פן אחר. לשני המקריבים הייתה חסרה מעורבות אישית. כידוע,<BR>
קין מביא דבר פחות והבל אינו לוקח יוזמה, הוא מחכה לעשיית<BR>
אחיו כי הוא "הבל" בלבד ...  ולכן למרות שקרבנו היה משובח,<BR>
גם הוא לא הצליח.</P>
<P ALIGN="RIGHT">
3. ניתן עכשיו לחזור למובן הראשון של המילה אדם כשהיא<BR>
מחוברת למילה מכם : חיבור זה מביא אותנו לכוונה של שייכות,<BR>
כפי שכתוב לעיל ואכן "אתם קרויים אדם ולא אומות<BR>
העולם)1(".ללא ספק הקורבנות הם מעשה ייחודי של בני ישראל.<BR>
אבל שאלת ההגדרת ישראל נשאת פתוחה : מיהו ישראל ? ישראל<BR>
הוא לא נתון המוגדר סופית, הוא בתנועה ובשינוי מתמיד<BR>
והכוונה כאן גם לגרים . וכלשון הגמרא )ירושלמי שקלים פ"א -<BR>
ה"ד(: "לרבות את הגרים".</P>
<P ALIGN="RIGHT">
עם זאת לא מיצינו את  משמעות המלה אדם : היא כאן ניצבת<BR>
בניגוד ל- איש שהוא הגיבור. אדם לעומתו הוא המכנה המשותף<BR>
של כל האומה ללא הבדלים: לא צריך להיות גיבור כדי<BR>
להתעלות,לכל אחד ניתנת האפשרות להקריב את עצמו במובן<BR>
המוגדר לעיל.</P>
<P ALIGN="RIGHT">
הזוהר מרחיק לכת ומסיק מהפסוק "נעשה אדם בצלמנו" כי כל<BR>
אדם בהיותו אדם מנסה לחזור לשורשו, והוא צלם האלוקים ,<BR>
להתקרב למצב שהיה קיים בעת הבריאה כאשר האנושות -- אדם<BR>
הראשון -- התאימה לתכנית הבורא. צורך הקורבנות קשור<BR>
לשאיפתנו הטבעית לחזור לעידן שבו הדבקות עם הבורא הייתה<BR>
ישירה וטבעית.</P>
<P ALIGN="RIGHT">
</P>
<P ALIGN="RIGHT">
4. נשלים את התמונה בעיון במלים אחרות באותו פסוק : המלה<BR>
כי באה ללמדנו שכל התהליך הנ"ל נעשה לפי רצונו של המקריב.<BR>
רש"י מדגיש כי מדובר בקורבן רשות ולא בקורבן חובה : מקורו<BR>
של התהליך נמצא בתוכנו ללא אילוץ חיצוני.  </P>
<P ALIGN="RIGHT">
ואז אחרי קביעת התנאים הנדרשים לקיום הקורבנות אנו מגיעים<BR>
לעשייה עצמה. המילה קרבן אומנם רומזת על התקרבות,על הדבקות<BR>
לבורא שציינו לעיל. אבל במובן אחר מקרבים דברים שהתרחקו<BR>
והיו פעם מחוברים : הנחת היסוד של אקט זה  היא הרצון לחזור<BR>
למצב שאבד לנו בגלל עוונותינו  והקורבנות מקבלים עכשיו את<BR>
הפן החדש  - תיקון החטא ותיקון העולם שהתקלקל בחטאינו. זה<BR>
ההסבר של אור החיים : הקורבן הראשון בא מאדם הראשון אחרי<BR>
החטא ולכל הקורבנות שאחריו אותה מטרה : נח והאבות מתקנים<BR>
את העולם עד למעמד הר סיני ואז שוב חטא העגל, והקורבנות <BR>
שבפרשתנו ניתנו כדי לתקן את העולם עד הגאולה.</P>
<P ALIGN="RIGHT">
5. והמלה בהמה באה לחזק את המובנים הקודמים. העירו חכמינו<BR>
שמלה זו מיותרת : מספיק היה לכתוב מן הבקר  ומן הצאן שהם<BR>
סוג של בהמה. וענו  חז"ל : כך יש לקרוא : תקריבו מן הצאן<BR>
או מן הבקר בגלל שיש בהם משהו מן המושג של בהמה. ומהי בהמה<BR>
? לפי הפסוק  מותר האדם מן הבהמה )קוהלת ג,י"ט(, הבהמה היא<BR>
כמעט אדם , אדם לא מושלם, אדם ללא מצוות, הפרטנר הראשון של<BR>
אדם הראשון )2(. מובן אם כן כי כדי שהביטול הנדרש ,הן בגלל<BR>
התיקון, הן בגלל ההקרבה לאין סוף, לא יהיה הרסני, הבהמה<BR>
תתפוס את מקומו של האדם : פולחן הקורבנות נראה עכשיו כמשחק<BR>
בתאטרון היווני בו השחקן מבטא את רגשות הקהל כך שמתחולל בו<BR>
מעין העברה פסיכואנליטית. הבהמה מקבלת על עצמה את חטא<BR>
האדם, וזאת מול  עיני החוטא, שהופך עד לכל תהליך התיקון.<BR>
הבהמה מחליפה את האדם. בהקשר זה מדגיש רבנו בחיי כי החלפה<BR>
זו היא הכרחית  : בעקבות התלהבותו הדתית וכדי לזרז את<BR>
דבקותו לבוראו האדם מתפתה להקריב את עצמו , אז התורה באה<BR>
ומזהירה לו בהזכירו כי לא יצחק ]נשחט[ כי אם האייל.</P>
<P ALIGN="RIGHT">
*       *                                             <BR>
*        </P>
<P ALIGN="RIGHT">
כאמור, ניתן למצוא בנושא זה מגוון של משמעויות רבות<BR>
ומנוגדות. לא התייחסתי לוויכוח המפורסם בין הרמב"ם והרמב"ן<BR>
- גדולי ההגות והפרשנות, וגם לא לפרשנים רבים אחרים : כל<BR>
אחד מגאונים אלו ביקש לבטא את תפיסתו בנושא זה לפי<BR>
תכונותיו הוא, ולפי נסיבות סביבתו. לפנינו אפשרויות רבות<BR>
ומנוגדות אבל נכונות : המאמר  שבעים פנים לתורה איננו משחק<BR>
מלים או נוסחה יפה;  הוא ביטוי  לאמת גדולה ועמוקה -  אין<BR>
לאף אדם חזקה על  האמת המוחלטת:  בכל דעה אנושית השואפת<BR>
לאמת,  ניתן למצוא חלק ממנה.   </P>
<P ALIGN="RIGHT">
<I><FONT SIZE="-1"> ד"ר יוסף-חיים בנג'ו הוא סוציולוג</FONT></I></P>

<P ALIGN="RIGHT"><hr>
</P>
<h3 ALIGN="RIGHT">
קוראים מגיבים </h3>

<P ALIGN="RIGHT">
תגובה למאמרו של ד"ר מנחם קליין:  המקדש "זכרון העבר או<BR>
חזון לעתיד"? ש.ש. תצוה-פורים תשס"א( </P>
<P ALIGN="RIGHT">
<B>אמר להם הקב"ה: לא שאני צריך לאורכם אלא להעלות אתכם"<BR>
בפני האומות... שיהו אומרים ישראל מאירים למי שהוא מאיר<BR>
לכלם... משל לפקח וסומא שהיו מהלכין בדרך ... כיון שנכנסו ...<BR>
אמר פקח לסומא צא והדליק את הנר ...שלא תהא מחזיק לי טובה<BR>
שהייתי מוליכך בדרך. כך הפקח זה הקב"ה ... לא בשביל שאני<BR>
צריך אלא בשביל להאיר לך... בעולם הזה הייתם זקוקים לאורו של<BR>
בית המקדש אבל לעולם הבא בזכות של אותו הנר אביא לכם מלך<BR>
המשיח שנמשל כנר..." )ילקוט שמעוני תצווה שע"ח(</P>
</B><P ALIGN="RIGHT">
מן המשל הזה ומן המדרשים הבאים לפניו, האומרים כי לא ה'<BR>
צריך את אור הנרות, אלא "כדי להאיר לך", מסיק הכותב כי<BR>
האדם הוא הזקוק למשכן והמקדש, כדי לשחרר את ישראל מתחושה<BR>
ומתודעה של תלות בה'; תודעה זו מתהווה רק עם המציאות של<BR>
המקדש ומכוונת כלפי העבר בלבד , ובבוא המשיח המקדש כבר לא<BR>
יהיה רלבנטי.</P>
<P ALIGN="RIGHT">
לעניות דעתי, טעה הכותב בהבנת הדברים. "בשביל להאיר לך"<BR>
שאומרים חז"ל, אין פירושו שהאדם זקוק לאור שהוא עצמו מאיר<BR>
במקדש, שהרי ה' מאיר את העולם כולו ומספק את כל צרכי האדם,<BR>
ומה מוסיף הלה באורו? שאלה זו עולה גם במשל: הסומא אינו<BR>
צריך את אור הנר שהוא מדליק )וגם לא הפיקח(, אז לשם מה הוא<BR>
מדליקו? - כדי לא להישאר חייב, לשם הבעת תודה; וכל הרואים<BR>
מבינים שהסומא עושה כן בתור הבעת תודה, שהרי אין לו עצמו<BR>
שום תועלת באור; כך גם ישראל "מחזירים" טובה לה' על השפעתו<BR>
התמידית, בניגוד לאומות העולם שאינם עושים כך; ולכן, בזכות<BR>
הבעת התודה של ישראל, יביא ה' את המשיח. המקדש אם כן, אינו<BR>
מכוון כלפי העבר אלא כלפי העתיד; וגם בבוא המשיח לא ייבטל<BR>
המקדש, שכן גם אז לא יעזוב ה' את העולם, ולכן ימשיכו ישראל<BR>
להודות לו.</P>
<P ALIGN="RIGHT">
רעננה>BR<עמנואל שלו</P>

<h3 ALIGN="RIGHT">
 ד"ר מנחם קליין , כותב המאמר מעיר:</h3>
<P ALIGN="RIGHT">
אני שמח שהמדרש הנדון מעורר לא רק מחשבות אצלי אלא גם אצל<BR>
מר שלו. עיון במדרש יגלה שמר שלו מכניס לתוכו יסודות<BR>
שלדעתי אינם מצויים בו, ועל ידי כך הוא נוטל ממנו את עוקצו<BR>
המהפכני. ראשית, המדרש אינו מדבר על העולם ועל הסביבה<BR>
שמחוץ לסומא, לפיקח, לדרך בה הם הולכים והבית אליו הם<BR>
מגיעים. סמי מכאן אומות העולם ויחסם לה'. המדרש עוסק ביחס<BR>
של הסומא אל הפיקח ולהפך, ולא ביחס של אף גורם אחר אל<BR>
הפיקח. </P>
<P ALIGN="RIGHT">
שנית, המדרש אינו אומר שבזכות הכרת התודה יגיע המשיח.<BR>
הכרת התודה )על פי פרשנותו של מר שלו( נעשית כאשר כבר בית<BR>
המקדש קיים והסומא הגיע אל הבית! לכן פרשנות האומרת שהכרת<BR>
התודה קודמת למשיח ומביאה אותו, אינה נשענת על מדרש זה אלא<BR>
מנסה להתאים אותו למקורות אחרים, מסורתיים ושמרנים<BR>
באופיים. שלישית, המדרש רוצה לומר דבר הפוך בתכלית ממה שמר<BR>
שלו קורא בו. הקדוש ברוך הוא לא רוצה את הכרת התודה של<BR>
הסומא: "שלא תהא מחזיק לי טובה". </P>
<P ALIGN="RIGHT">
רביעית, על מה נסבה האמירה "שלא תהא מחזיק לי טובה שהייתי<BR>
מוליכך בדרך" אם לא על העבר, על התקופה בה סייע הפיקח<BR>
לסומא, קרי על תקופת הגלות ותקופת המסע אל הבית?<BR>
האוריינטציה כלפי העבר היא חד משמעית במדרש. </P>
<P ALIGN="RIGHT">
חמישית, מדוע עושה המדרש הבחנה חדה בין תקופת המשיח<BR>
והגאולה לבין בית המקדש תוך שהמדרש מעמיד את בית המקדש<BR>
כחלק מהגלות? המדרש רוצה לומר שבית המקדש הוא חלק מהעולם<BR>
הלא-נגאל. בזמן הגלות הוא נראה כמטרה אידיאלית אך כל מהותו<BR>
אינה אלא לשנות את תודעתו של האדם בזמן גלותו. כאשר הסומא<BR>
מגיע אל הבית, הוא מבין אחרת את שהיה בעבר. ההגעה אל הבית<BR>
לא מוליכה אותו לעולם אחר בו נפקחות עיניו, אלא להבנה אחרת<BR>
של הדרך בה הלך והעולם בו הוא חי. למעשה אומר המדרש שהדרך<BR>
אל הבית וההגעה אליו הם היינו הך ושניהם שונים מימות<BR>
המשיח!   </P>
<P ALIGN="RIGHT">
התעוזה של המדרש הפתיעה גם אותי וזהו הקסם והיופי שבו.<BR>
מדרש מעין זה מכריח אותנו לחשוב מחדש על המוסכמות שלנו.<BR>
תעוזתם של אישים דגולים אינה ממעיטה מערכם, אלא אדרבה,<BR>
הופכת אותם למה שהם: אישים דגולים.</P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Toldot</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת תולדות</FONT><BR>
<FONT SIZE="3" COLOR="navy">גליון מס' 6 תשנ"ח</FONT>

 </p>

<DIV ALIGN=right>
<H4>.המקדש השלישי ייבנה רק מתוך שלום</H4>
ובבאר השלישי לא רבו עליה, כי בית המקדש השלישי<BR>
יבנה ע"י מלך המשיח שנאמר בו: )ישעיה ט, ו( "למרבה<BR>
המשרה ולשלום אין קץ", כי אך שלום ואמת יהיה<BR>
בימיו, על כן נקרא רחובות כי אז ירחיב ה' את<BR>
גבולם, כי בזמן שהמריבה מצוייה או שני עברים נצים,<BR>
אף בהיותם בעיר גדולה כאנטוכיא לא נשא אותם לשבת<BR>
יחדיו, ואף במקום רחבת ידים מאוד, צר להם המקום<BR>
ולא יסבלם, אשר בעונינו עוד היום מנהג זה מצוי<BR>
בינינו, ובהפך זה בזמן ששלום על ישראל אע"פ שפרינו<BR>
בארץ ויהיו הדרים עליה רבים עד מאוד, מ"מ רחבת<BR>
ידים להם ואין צר להם.... שבזמן מציאת השלום,<BR>
"ופרינו בארץ", כי לא יצטרכו לצאת מתוכה. )מתוך<BR>
פירוש "כלי יקר" על בראשית,כ"ו, כ"ב(<BR>

<hR>

<H2>? בידוע שעשיו שונא....": האמנם"</H2>
<H3>יופ מאיירס</H3>

במדרש הלכה ספרי )בהעלותך ס"ט(, נאמר:"אמר רבי<BR>
שמעון בר יוחאי: הלכה היא בידוע שעשיו שונא<BR>
ליעקב"."יש מקום לברר מהי כוונתו של "בידוע". מהי<BR>
מהותו של מידע זה? על מה הוא מתבסס ? האם הכוונה<BR>
היא כאן לידע אמפירי המבוסס על נסיון של דורות ?<BR>
או שמא כוונת המדרש לתאר את מערכת היחסים<BR>
הספציפיים בין שני האחים, יעקב ועשיו. האם יש כאן<BR>
נבואה העלולה להגשים את עצמה בגלל האמונה בנבואה<BR>
זו ?<BR>
האם יש כאן אמירה בעלת אופי מטפיזי ומטא-היסטורי,<BR>
המתייחסת למצב קיומי וגורלי והתהליכים הם<BR>
דטרמיניסטיים וקבועים מראש? או שמא יש כאן אזהרה<BR>
מפני סכנה ממנה עלינו להישמר? ניתן לנסח את השאלה<BR>
בשפה מודרנית :" איזה נרטיב מכיל ידע זה ?"<BR>
בפרשתנו )בראשית כ"ז, מ"א ( נאמר:"וישטם עשו את<BR>
יעקב על הברכה אשר ברכו אביו, ויאמר עשו בלבו:<BR>
יקרבו ימי אבל אבי ואהרגה את יעקב אחי" ורש"י<BR>
מפרש:"יקרבו ימי אבל אבי: כמשמעו, שלא אצער את<BR>
אבא. ומדרש אגדה לכמה פנים יש".<BR>
לפנינו שתי דמויות היסטוריות: יעקב ועשיו, שני<BR>
אנשים בעלי אישיות מורכבת, אנשים חיים עם תכונות<BR>
אנושיות, מהן חיוביות ומהן שליליות. כל אחד מהם<BR>
מונע במעשיו על ידי מניעים שונים.<BR>
<BR>
רש"י המעדיף את הפשט כאלטרנטיבה פרשנית, בוחר כאן<BR>
את הפן הלא מודגש בפסוק המכיר בשנאה הגלומה<BR>
באמירתו של עשיו, אך אינו מתעלם מרגשות האהבה<BR>
והכבוד שעשיו )"הרשע" בהרבה מסורות ( רוחש<BR>
לאביו.עשיו הוא אדם מורכב עם פוטנציאל לא מבוטל של<BR>
שנאה אך גם עם יכולת לאהוב ולכבד.<BR>
גם חזקוני ) רבי חזקיהו מדיני( מאמץ כיוון נרטיבי<BR>
מעניין:"וישטם עשו את יעקב על הברכה: לא קאי )לא<BR>
מדובר( אברכה דיעקב אלא קאי הוא אברכה דעשיו שברכו<BR>
אביו:'על חרבך תחיה'.".<BR>
כלומר,עשיו שונא את יעקב דווקא מפני שעשיו נידון<BR>
לחיות "על חרבו" בגללו. ובאמת "ברכה" זו נתפסת גם<BR>
על ידי עשיו כקללה כי במהותו גם עשיו שונא אלימות.<BR>
<BR>
הטקסט המקראי פתוח לפנינו ואינו מחליט עבורנו איך<BR>
עלינו לקרוא אותו. התורה מזמינה אותנו לדו-שיח<BR>
יוצר )"הפך בה והפך בה דכולה בה"( כי לצד הטקסט<BR>
הכתוב ) תורה שבכתב ( קיימות האפשרויות המדרשיות<BR>
והפרשניות השונות )"שבעים פנים לתורה"( דרכן אנחנו<BR>
יוצרים את המשמעות של הטקסט עבורנו והיא ה"תורה<BR>
שבעל פה" המהוה את הטקסט הבונה אותנו. רש"י ידע<BR>
בודאי את ההיסטוריוגרפיה החז"לית הדטרמיניסטית<BR>
שהעדיפה לעתים מתוך התנסויות הסטוריות להתעלם<BR>
מההיבטים האנושיים של יעקב ועשיו ולהתייחס אליהם<BR>
לא כדמויות אנושיות מורכבות אלא כארכטיפים המסמלים<BR>
הסטוריה אכזרית.<BR>
אחת הדוגמאות הקלאסיות להפיכתו של עשיו לארכטיפ של<BR>
שנאה אנטישמית, מובא במדרש שרש"י נמנע - כנראה שלא<BR>
במקרה - מלהביאו כפירוש:" א"ר לוי אוי להם לרשעים<BR>
שהם מתעסקין בעצות על ישראל וכל אחד ואחד אומר :'<BR>
עצתי יפה מעצתך', עשו אמר שוטה היה קין שהרג את<BR>
אחיו בחיי אביו ולא היה יודע שאביו פרה ורבה, אני<BR>
איני עושה כן אלא, "יקרבו ימי אבל אבי". פרעה אמר<BR>
שוטה היה עשו שאמר: )בראשית כז(" יקרבו ימי אבל<BR>
אבי" ולא היה יודע שאחיו פרה ורבה בחיי אביו אני<BR>
איני עושה כן, אלא עד דאינון דקיקין תחות כורסיה<BR>
אמהון אנא מחנק יתהון - אלא כל עוד הם קטנים, תחת<BR>
כסאות אמותיהם, אני חונק אותם-כפי שכתוב )שמות א("<BR>
וראיתם על האבנים וגו' כל הבן הילוד היאורה<BR>
תשליכוהו", המן אמר שוטה היה פרעה שאמר:" כל הבן<BR>
הילוד היאורה תשליכוהו" ולא היה יודע שהבנות נשאות<BR>
לאנשים ופרות ורבות מהם, אני איני עושה כן , אלא "<BR>
להשמיד להרוג ולאבד" .)ויקרא רבה,כ"ז,י"א (<BR>
על פי רוב, השנאה בין בני אדם מבוססת על ניתוק, על<BR>
מרחק ועל ניכור ביניהם. השנאה מוזנת מהפיכתו של<BR>
האחר מ"בשר ודם" לסמל, לסטריאוטיפ, למושג מופשט,<BR>
שעליו משליכים את כל הרע שבעולם.<BR>
זו הדרך של המדרשים המקבעים את אויבינו הקשים ביותר<BR>
במצב נצחי של שנאה, בלי להשאיר אופציה לשינוי,<BR>
להיכרות ולהתקרבות.<BR>
<BR>
בעיני, עדיפה גישתו של רש"י שלמרות נסיונו האישי<BR>
ההסטורי בתקופה בה השנאה כלפי היהודים לא היתה<BR>
נדירה, היה מסוגל להתחבר אל עשיו האדם, שידע גם<BR>
לאהוב ולכבד אחרים. רש"י דבק בעקביות בגישתו זו,<BR>
כאשר בפרשת וישלח הוא בא לפרש את הניקוד על<BR>
"וישקהו")בראשית ל"ג, ד( :" וישקהו: נקוד עליו,<BR>
ויש חולקים עליו בברייתא דספרי. יש שדרשו נקודה זו<BR>
לומר שלא נשקו בכל לבו. אמר רבי שמעון בר<BR>
יוחאי:"הלכה היא, בידוע שעשיו שונא ליעקב אלא<BR>
שנכמרו רחמיו באותה שעה ונשקו בכל לבו."<BR>
נראה לי שהמשמעות כאן ברורה למדי: אם לא נקבע את<BR>
עשיו בדימוי נצחי של " בידוע שעשיו שונא ליעקב",<BR>
תינתן לו גם האפשרות לנשק את יעקב אחיו בכל לבו.<BR>
<BR>
<FONT SIZE="-1">ד"ר יופ מאיירס, יו"ר קהילת ידידיה בירושלים, הוא<BR>
פסיכולוג ועיתונאי.</FONT><BR>

<hR>

<H4>:תיקון טעות</H4>
במאמר הראשי " אור בקצה המערה" בגליון פרשת חיי<BR>
שרה, נפלה טעות מצערת בהעתקת דברי הרמב"ם בהלכות<BR>
מלכים: במקום "לא כדי שיהיו פנויים בתורה וחכמתה",<BR>
צריך להיות, כמובן: "אלא כדי שיהיו פנויים בתורה<BR>
וחכמתה". כי הרי זוהי מטרת ימי המשיח בתפיסתו של<BR>
הרמב"ם. עם הקוראים הסליחה.<BR>

<hR>
<BR>

ואני אומר כי טעם המצוה )" אם מזבח אבנים תעשה לי,<BR>
לא תבנה אתהן גזית, כי חרבך הנפת עליה ותחלליה"(,<BR>
בעבור היות הברזל חרב והוא המחריב העולם, ולכן<BR>
נקרא כך, והנה עשו "אשר שנאו השם " )מלאכי א, ג(<BR>
הוא היורש החרב, שאמר לו: " ועל חרבך תחיה"<BR>
)בראשית כז, מ(, והחרב הוא כחו בשמים ובארץ, כי<BR>
במאדים ובמזלות הדם החרב יצליח, ובהם תראה גבורתו,<BR>
ולכן לא יובא בית ה'': וזהו הטעם שהזכירו הכתוב<BR>
בפירוש אשר לא תבנה אתהן גזית, כי בהניפך עליהם<BR>
שום ברזל לעשותם כן, הנפת עליה חרבך המרצח ומרבה<BR>
חללים וחללת אותה, ומפני זה לא היה במשכן ברזל, כי<BR>
גם יתידותיו שהיו טובות יותר מברזל, עשה נחשת, וכן<BR>
בבית עולמים לא נעשה בו כלי ברזל מלבד הסכינים, כי<BR>
השחיטה אינה עבודה, והכתוב לא אסר לבנות גזית רק<BR>
בהניף עליהן ברזל, כי פירש כאשר חרבך הנפת עליה,<BR>
ומפורש בזה: " לא תניף עליהן ברזל" )דברים כז,ה(.<BR>
) מתוך פירוש הרמב"ן על שמות כ, כב(<BR>

<hR>

<H3>.הקונפליקט המוסרי של יעקב</H3>
"וילך ויקח ויבא לאמו":) בראשית כ"ז,י"ד( אנוס<BR>
וכפוף ובוכה. )בראשית רבה, פרשה סה(<BR>
אפשר דרש "וילך, ויקח, ויבא"- וי על שלושה דברים<BR>
אלה. )פירוש הרד"ל על בראשית רבה(<BR>

<hR>

<H3>.אין משוא פנים לפני הקב"ה</H3>
כל מי שהוא אומר שהקב"ה וותרן הוא, יתוותרון בני<BR>
מעוהי) יופקרו חייו( אלא מאריך אפיה וגבי דיליה)<BR>
מאריך אפו וגובה את המגיע לו(. זעקה אחת הזעיק<BR>
יעקב לעשו דכתיב:" כשמוע עשו את דברי אביו ויצעק<BR>
צעקה גדלה ומרה עד מאד" והיכן נפרע לו בשושן הבירה<BR>
שנאמר: "ויזעק זעקה גדולה ומרה".) אסתר ד( )בראשית<BR>
רבה,פרשה סז(<BR>
</DIV>















<P ALIGN="center">

</P>

</body></html>

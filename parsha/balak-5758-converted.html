<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Balak</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בלק </FONT><BR>
<FONT SIZE="3" COLOR="navy">גליון מס' 38 תשנ"ח</FONT>

 </p>

<DIV ALIGN=right>
עשרה דברים נבראו בערב שבת בין השמשות, ואלו הן: פי<BR>
הארץ, ופי הבאר ופי האתון, והקשת, והמן, והמטה,<BR>
והשמיר, והכתב, והמכתב, והלוחות.<BR>
<FONT SIZE="-1">(מסכת אבות פרק ה משנה ו)</FONT><BR>

<H3>.הקשר בין קיומו של עם ישראל ושלום העולם</H3>
ומדכתב רש"י :"זה שלש רגלים ,אתה רוצה לעקור אומה<BR>
החוגגת שלש רגלים ? שמע מינה )משתמע מכך( שאותן ג'<BR>
סימנים שהזכיר הם כנגד ג' רגלים , ומתחיל מן סוכות<BR>
אשר בחדש תשרי , ראש השנה ,שנאמר בו )דברים טז יג(<BR>
"באספך מעשיך מן השדה " ועליו נאמר "ותט האתון מן<BR>
הדרך, ותלך בשדה" אתה רוצה לעקור אומה החוגגת חג<BR>
האסיף התלוי בשדה , ובו מקריבים ישראל ע' פרים<BR>
כנגד ע' אומות? ואם-כן, בטולם גורם בטול כל האומות.<BR>
<BR>
<FONT SIZE="-1">(כלי יקר במדבר כב , כג)</FONT><BR>

<hr>

<H2>לפני שבר  גאון</H2>
<H3>נחם אילן</H3>

שעה שפנה בלעם לשוב לביתו, בתום סדרת חזונות נשגבים<BR>
על עתיד ישראל, קוראים אנו על בני-ישראל את הדברים<BR>
הבאים: "וישב ישראל בשטים, ויחל העם לזנות אל בנות<BR>
מואב" )במדבר כה א(. אל מול חזונות שכאלה ניצבת<BR>
מציאות שפלה ומבישה, בניגוד שאין למעלה ממנו.<BR>
ממילא מתבקשת השאלה, כיצד קרה הדבר.<BR>
שאלה זו ניתנת להבנה בשתי רמות התייחסות: האחת,<BR>
כיצד אירעו הדברים באופן מעשי. המקרא אינו מספר על<BR>
כך כמעט מאומה, אך בספרות התנאים נשלמים הדברים<BR>
באמצעות תיאור ססגוני ומפורט )בבלי סנהדרין קו,<BR>
ע"א ובמקבילות(. רמת ההתייחסות האחרת היא חודרת<BR>
ועקרונית יותר. ברמה הזו כוונת השאלה איננה לחשוף<BR>
את הטקטיקה שנקטו המואביות, כי אם את המערך הנפשי<BR>
והמוסרי של העם, אשר אפשר את האירוע.<BR>
והנה מתברר, שלשאלה הזו נדרשו במקומות אחרים במדרש.<BR>
מעניין יהיה, אם כן, לבחון כיצד השלימו חכמים את<BR>
שהחסיר המקרא. מאחר שהתורה אינה מתייחסת לשאלת<BR>
ה"איך" בשתי רמותיה, אין צריך לומר, שכל מה שמציג<BR>
הדרשן הוא שיקוף של עולמו הרוחני, השקפותיו<BR>
ואמונותיו, ולא ניסיון להוסיף פרטים היסטוריים<BR>
שנשמטו, משום מה, מן הסיפור שבתורה.<BR>
<BR>
נחלקו להם שניים מגדולי התנאים בשאלת המשמעות שיש<BR>
לייחס לשם המקום שבו כשל העם. וכך אנו קוראים<BR>
באותו דיון במסכת סנהדרין: " 'וישב ישראל בשטים'<BR>
ר' אליעזר אומר: שטים שמה; ר' יהושע אומר: שנתעסקו<BR>
בדברי שטות". בדרכו של ר' אליעזר הלכו חשובי פרשני<BR>
הפשט: אונקלוס בתרגומו על-אתר לתורה, רב סעדיה<BR>
גאון )רס"ג( בתרגומו )=התפסיר( כאן, וכן רש"י.<BR>
בדרכו של ר' יהושע הלכו מדרשים שונים: ה"תרגום"<BR>
המדרשי לתורה, המיוחס ליונתן בן עוזיאל; במדבר<BR>
רבה, ספרי במדבר ומדרש אגדה. בשניים האחרונים<BR>
מובאים הדברים בהרחבה, ואביאם בשלמותם. תחילה,<BR>
לשון הספרי )פיסקא קלא, עמ' 170 במהדורת הורוביץ(:<BR>
דבר אחר: 'וישב ישראל בשטים'  במקום השטות. לפי<BR>
שהיו ישראל במדבר ארבעים שנה, לא מקום זרע ותאנה<BR>
וגפן ורמון, ובאו ועשו מלחמה עם סיחון ועוג ונפלו<BR>
בידן, ונטלו כל מה שלהם. מלכות זו מתגאה ומשתחצנת.<BR>
אין לה אלא ארבע מדינות שראויות למלכות, ואלו הם:<BR>
אביא )יש גירסה "עכו"( ואלכסנדריא וקרטיגני<BR>
ואנטוכיא; ואלו היו להם ששים עיר, וכולם ראויות<BR>
למלכות, שנאמר 'ששים עיר, כל חבל ארגוב, ממלכת עוג<BR>
בבשן' )דברים ג ד( [ובאו ישראל, ועשו מלחמה עמהם,<BR>
ונפלו בידם, ונטלו כל מה שלהם, אבל] משנתמלאו<BR>
ישראל בביזה, התחילו מבזבזין את הביזה  מקרעים<BR>
כסות ומשליכים, [מעקרין] בהמה ומשליכים, לפי שלא<BR>
היו מבקשים אלא כלי כסף וכלי זהב, שנאמר 'וכל<BR>
הבהמה ושלל הערים בזונו לנו' )דברים ג ז(. באו<BR>
וישבו בשיטים, במקום השטות. באותה שעה עמדו עמונים<BR>
ומואבים ובנו להם )וכאן בא התיאור שבסנהדרין(.<BR>
<BR>
ואילו במדרש אגדה כך הם פני הדברים )עמ' 145(:<BR>
'וישב ישראל בשטים'  זהו שאמר הכתוב: 'לפני שבר<BR>
גאון' )משלי טז יח(. לפי שראו ישראל כל אותם<BR>
הטובות שהיו להם, נתגאו. ומה טובות היו? המן היה<BR>
יורד להם, והבאר עולה להם, וענני הכבוד מקיפים<BR>
אותם, וכל שונאיהם נופלים לפניהם, ובלעם בא לקללם<BR>
ונהפכה להם הקללה לברכה. כיון שראו עצמם  נתגאו.<BR>
מיד התחילו נחשדים על העריות, שנאמר 'וישב ישראל<BR>
בשטים'. ומה היה? 'ויהי המתים במגפה ארבה )צ"ל<BR>
ארבעה( ועשרים אלף', לקיים מה שנאמר 'וישב ישראל<BR>
בשטים'.<BR>
<BR>
שני המדרשים, כל אחד בדרכו, תולים את השבר הנורא<BR>
שאירע לישראל בשיטים במעשה גאווה. לפי שניהם מוביל<BR>
מעשה הגאווה למעשה שטות, שתוצאותיו  שבר; התנשאות<BR>
יהירה מביאה למפולת.<BR>
אך עם השווה שביניהם, יש גם הבדלים, ואף להם<BR>
משמעות, כמדומה.<BR>
<BR>
הספרי מדגיש את הוויתם הארצית של בני ישראל. מעת<BR>
שהפכו לשבט לוחם ומנצח  ל"מלכות"  באו שחצנות<BR>
וגאווה לליבם. מעת שהתנסו בלחימה ובכרוך בה, כולל<BR>
אובדן חיי אדם )וערכם?(, איבד גם הרכוש שנתפס<BR>
במלחמה מערכו. החושים נתקהו. מעתה לא הסתפקו אלא<BR>
בכלי כסף ובכלי זהב, ואת השאר השחיתו והשמידו ללא<BR>
רחם, ללא שיקול דעת, ללא מחשבה על משמעות המעשה<BR>
ותוצאותיו ליום המחרת. נראה, אם כן, שהישיבה<BR>
בשיטים ומעשה השטות שם הם תוצאה פנימית של מה שעשו<BR>
עוד קודם לכן. משנתמלאו ישראל בביזה, כבר אז החלו<BR>
להתנהג בצורה לא שקולה. עודף הערכה עצמית  גאווה<BR>
הביא להערכה מועטת מדי כלפי סביבתם. זו צברה תאוצה<BR>
עד לנקודת השיא, בהשפלת עצמם בבעל פעור. היתראות<BR>
והחצנה )"מתגאה ומשתחצנת"( כלפי הזולת גררו ממילא<BR>
יחס כזה אף אל עצמם. כלומר, הגורם העמוק לחטא אינו<BR>
בלעם או מואב, אלא העם עצמו, שאיבד מכבר  על פי<BR>
המדרש  את חוסנו המוסרי. מבחינה זו, בעצם ה"גאון"<BR>
חבוי כבר מימד של "שבר".<BR>
<BR>
המסופר במדרש אגדה מתון יותר בלשונו בתיאור<BR>
השתלשלות הדברים, אך הפסוק הפותח אותם )כמו גם<BR>
כותרת הרשימה הזו( מעניקה לדברים ניסוח עקרוני,<BR>
שאינו נופל בתקפותו מזה של הספרי.<BR>
המדרש שלפנינו מונה טובות שונות שנעשו לעם. לכולן<BR>
מכנה משותף  אלה הושגו לא בכוח מעשה של העם, אלא<BR>
מכוח חסדו של הקב"ה. דווקא חסד זה חושף את חולשת<BR>
העם ואת חוסר יכולתו לכלכל ולאבטח את עצמו. העם<BR>
טרם בגר והבשיל, עדיין לא עיצב לעצמו אישיות מלאה,<BR>
והריהו כבן בזרועות אימו. והנה, תחת שיעריכו נכונה<BR>
את כל אלה, "ראו עצמם". אף כאן, הערכה לא שקולה את<BR>
כוחם ויכולתם הביאה לגאווה, ובעקבותיה כבר ארב<BR>
השבר.<BR>
<BR>
שני המדרשים הם יצירות ספרותיות, העומדות כל אחת<BR>
בפני עצמה, כמובן. מבחינה רעיונית יש ביניהם קשר<BR>
של השלמה. האחד מדגיש את הסכנה שבהפרזה בערך עצמך,<BR>
כוחך ויכולתך, ומשנהו מבליט את הסכנה שבהעדר<BR>
מודעות ראויה למגבלות עצמך. רק ראייה שקולה<BR>
ומאוזנת את אשר יש בך ואשר בכוחך לעשות, ומתן הדעת<BR>
למשמעות כל אלה יכולים למנוע היסחפות לידי גאווה,<BR>
שתוצאותיה  שטות וקלקול.<BR>
<BR>
כאמור, אין מגמת המדרש להשלים פרטי מידע שנעדרים מן<BR>
הסיפור המקראי. דרך המעשה הסיפורי מבקש הדרשן<BR>
להתמודד עם בעיות עקרוניות. בנקודה זו טמון,<BR>
כמדומה, גם המסר האפשרי עבורנו. האם אנו "מלכות<BR>
מתגאה ומשתחצנת"? האם אנו "מבזבזין את הבזה"? האם<BR>
אנו "רואים עצמנו ומתגאים"? מהם מנגנוני הבקרה<BR>
וההזהרה, שבעזרתם אנו מבקשים להימנע מגאווה?<BR>
ולבסוף, היש בכוחנו למנוע את השבר שכרוך בכל גאון?<BR>
הלקח החבוי במדרשים הללו תקף גם עתה, גם כאן.<BR>
<BR>
<FONT SIZE="-1">נחם אילן הוא תלמיד מחקר באוניברסיטה העברית<BR>
בירושלים, משמש סגן ראש מכון בן-צבי, ומלמד בחוג<BR>
לערבית באוניברסיטת תל-אביב.<BR>
הדברים נתפרסמו לראשונה ב"שדמות" צ"א )סתיו תשמ"ה(.</FONT><BR>

<hR>

<H4>גם גדולי ישראל יכולים לטעות בזיהויו של המשיח</H4>
"דרך כוכב מיעקב", בעבור כי המשיח יקבץ נדחי ישראל<BR>
מקצה הארץ, ימשילנו לכוכב הדורך ברקיע מקצה השמים<BR>
)רמב"ן במדבר פרק כד פסוק יז(<BR>
תני רבי שמעון בן יוחי )אמר( :עקיבא רבי היה דורש<BR>
"דרך כוכב מיעקב " -דרך כוזבא מיעקב. רבי עקיבא כד<BR>
הוה חמי )כשהיה רואה( בר כוזבה , הוה אמר: דין הוא<BR>
מלכא משיחא )זהו מלך המשיח( אמר ליה ר' יוחנן בן<BR>
תורתא :עקיבה יעלו עשבים בלחייך, ועדיין בן דוד לא<BR>
יבא.<BR>
<FONT SIZE="-1">.(ירושלמי תענית פרק ד , הלכה ה)</FONT><BR>
ואל יעלה על דעתך שהמלך המשיח צריך לעשות אותות<BR>
ומופתים ומחדש דברים בעולם או מחיה מתים, וכיוצא<BR>
בדברים אלו אין הדבר כך , שהרי רבי עקיבא חכם גדול<BR>
מחכמי משנה היה, והוא היה נושא כליו של בן כוזיבא<BR>
המלך והוא היה אומר עליו שהוא המלך המשיח , ודימה<BR>
הוא וכל חכמי דורו שהוא המלך המשיח, עד שנהרג<BR>
בעונות כיון שנהרג , נודע להם שאינו . ולא שאלו<BR>
ממנו חכמים לא אות לא מופת ועיקר הדברים ככה הן,<BR>
שהתורה הזאת חוקיה ומשפטיה לעולם ולעולמי עולמים<BR>
ואין מוסיפין עליהן ולא גורעין מהן.<BR>

<hR>

<H3>ספר חדש</H3>
בימים אלו, יצא לאור ספר זכרון לפרופ' אריאל<BR>
רוזן-צבי ז"ל שם הספר: רב-תרבותיות במדינה<BR>
דמוקרטית ויהודית בעריכת מנחם מאוטנר, אבי שגיא<BR>
ורונן שמיר. בהוצאת רמות- אוניברסיטת תל-אביב.<BR>
פרופ' רוזן-צבי ז"ל פעל רבות לשילוב ערכי הדמוקרטיה<BR>
והיהדות במדינה וליישום ערכי תורה ועבודה בציבור<BR>
הדתי-ציוני. תנועת "נאמני תורה ועבודה" נתבקשה<BR>
על-ידי ההוצאה להפיץ את הספר והיא גאה לתת יד<BR>
במפעל לזכרו.<BR>
מחיר הספר בתנועה: 85 ש"ח, כולל דמי- משלוח )במקום<BR>
95 ש"ח בחנויות(<BR>
לפרטים והזמנות: "תנועת נאמני תורה ועבודה", קיבוץ<BR>
עין-צורים, ד. נ. שדה גת.79510 טל :08-8505226 פקס<BR>
.:08-8505227. נא לציין בהזמנה שם, כתובת ומספר<BR>
טלפון.<BR>
</DIV>













<P ALIGN="center">

</P>

</body></html>

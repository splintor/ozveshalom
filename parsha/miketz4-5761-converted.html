<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת מקץ</FONT><BR>
<FONT SIZE="3" COLOR="navy">גליון מס' 167 תשס"א</FONT><BR>

 </p>


<P ALIGN="RIGHT">
<B><FONT SIZE="+1">     ?ופרעה  חולם':  וכל  הבריות  אינן  חולמין'<BR>
אתמהא?! אלא,  חלום  של  מלך של כל העולם כולו   <BR>
הוא.  )בראשית רבה פרשה פט(                     </FONT></B></P>

<P ALIGN="RIGHT">
אמר רבי  יוחנן:  הרשעים מתקיימין על אלהיהם     <BR>
)בראשית  מא( 'ופרעה חולם והנה  עומד על היאור',  <BR>
אבל   הצדיקים   אלהיהם   מתקיים  עליהם, שנאמר  '<BR>
והנה   ה'  נצב  עליו  ויאמר:  אני  ה'  אלהי    <BR>
אברהם'.                                        <BR>

    )בראשית רבה פרשה סט(                       </P>
<P ALIGN="RIGHT">
לכאורה, פרעה וגם  יעקב המיצגים במדרש את דמויות <BR>
הרשע והצדיק, מכירים במעמדו של האדם בפני אלוהים,<BR>
ושניהם אף עובדים אותו. אולם קיים הבדל תהומי בין<BR>
דתיותו של הרשע לבין זו של הצדיק. בתפיסתו של פרעה<BR>
הרשע, אלוהיו הוא הכלי, האמצעי והאינסטרומנט     <BR>
לקידום האינטרסים שלו, למעמדו ולקיומו הוא,      <BR>
ומשמעות אמונתו היא, שאלוהיו מהווה הבסיס לקיומו,<BR>
הוי אומר האל למען האדם; ואם נתרגם את המושג     <BR>
המיתולוגי 'אלוהי מצרים' למשמעותו הריאלית, הוי  <BR>
אומר הנילוס המקיים ומפרנס את מצרים, ולכן פרעה  <BR>
רואה את עצמו כ'עומד על היאור'; ולמה סוגד הוא   <BR>
ליאור כאלוהיו? משום שאלוהיו זה הוא הס?פ??ק של כל<BR>
צרכיו, והוא המשרת אותו כשליט ממלכת מצרים האדירה,<BR>
ומאפשר את קיומם. נמצא כי פרעה מלך מצרים עובד את<BR>
אלוהיו, משום שכאמור אלוהיו עובד אותו, ואמונתו  <BR>
הדתית של פרעה מתבטאת בכך, שהוא אף משכים בבוקר  <BR>
ומודה לאלוהיו על מה שהוא עושה למענו, והוא מקווה<BR>
שאלוהיו יוסיף לפעול למענו.                     </P>
<P ALIGN="RIGHT">
                  היפוכו של דבר הוא האדם הצדיק,<BR>
שאינו דורש כי אלוהיו ישא אותו ויספק צרכיו, אלא <BR>
הוא מקבל על עצמו לעבוד את אלוהיו, ובמובן זה ניתן<BR>
לומר על הצדיק, שהוא נושא את אלוהיו עליו, ונמצא <BR>
כי אלוהיו מתקיים עליו. )מתוך "שבע שנים של שיחות<BR>
על פרשת השבוע" לפרופ' י.ליבוביץ ז"ל, עמ' 156(  </P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT"><FONT SIZE="-1"><I>
נר לזכרם של הורי היקרים                        <BR>

נתן בן ישראל יעקב ושושנה לייזר ומרים בת פנחס   <BR>
וחנה לייזר ז"ל                                 <BR>

אשר חלמו על ציון,לא זכו להתיישב בה, אך זכו     <BR>
להיטמן בעפרה.                                  </I></FONT></P>

<BR>

<h2 ALIGN="RIGHT">
חלומות, לא-מודע, נבואה ומציאות.                </h2>
<h3 ALIGN="RIGHT">
פנחס לייזר                                     </h3>
<P ALIGN="RIGHT">
פרופ' ישעיהו ליבוביץ ז"ל  טוען )"שבע שנים של   <BR>
שיחות על פרשת השבוע", עמ' 152(, במידה רבה של   <BR>
צדק, שספר בראשית ראוי להיקרא "חומש החלומות" בגלל<BR>
החלומות הרבים המוזכרים בו, ובתור שכזה הוא "ספר <BR>
המציאות שלמעלה מתודעת האדם הערה", בניגוד לעולם<BR>
שלאחר מתן תורה, שהוא "עולם ההכרה הרציונלית".   </P>
<P ALIGN="RIGHT">
יתרה מזו, התבוננות במורה הנבוכים ) חלק ב, פרקים<BR>
ל"ו, מ ומ"א( מלמדת אותנו שלדעת הרמב"ם, גם כאשר <BR>
אין התורה מספרת לנו מפורשות שמדובר בחלום, יש   <BR>
לראות בכל מפגש של אדם עם מלאך חלום, שיש ליחס לו<BR>
גם ערך נבואי.                                  </P>
<P ALIGN="RIGHT">
התלמוד )בבלי ברכות נ"ה- נ"ז( מקדיש דיון נרחב   <BR>
למשמעותם של חלומות ואף מביא רשימה ארוכה ומגוונת<BR>
של פירושים לסמלים המופיעים בחלום.              </P>
<P ALIGN="RIGHT">
האמירה הרדיקלית ביותר בנושא זה היא: "כל החלומות<BR>
הולכים אחר הפה" ואמירה זו מומחשת ב"סוגיית      <BR>
החלומות" על-ידי סיפור מדהים:                   </P>
<P ALIGN="RIGHT">
"אמר רבי ביזנא בר זבדא, אמר  רבי  עקיבא, אמר   <BR>
רבי פנדא, אמר רב נחום, אמר רבי  בירים  משום  זקן<BR>
 אחד,  ומנו - רבי בנאה: עשרים וארבעה  פותרי    <BR>
חלומות  היו  בירושלים  פעם אחת חלמתי  חלום     <BR>
והלכתי  אצל  כולם, ומה שפתר לי זה לא  פתר  לי זה<BR>
וכולם נתקיימו בי, לקיים מה שנאמר 'כל  החלומות  <BR>
הולכים  אחר  הפה' ." )בבלי ברכות  נה, ע"ב(     </P>
<P ALIGN="RIGHT">
משתמע מאמירה זו, בצורה הפרדוכסלית ביותר, שהאדם <BR>
שולט בצורה מוחלטת במשמעות שהוא מעניק לחלומותיו,<BR>
ויש לו אפילו את האפשרות לתת לחלום אחד משמעויות <BR>
רבות ואף סותרות. במילים אחרות, אין לחלום משמעות<BR>
אחת נתונה ומוחלטת, אלא האדם החולם יכול לבחור את<BR>
המשמעות שהוא מעניק לחלומו.                     </P>
<P ALIGN="RIGHT">
במבט ראשון נראה שההתייחסות המקראית לחלום שונה, <BR>
לפחות בפרשתנו ואף נראה שאם אנו מניחים  - כפי   <BR>
שאומר זאת יוסף לפרעה: "את אשר האלוהים עושה הגיד<BR>
לפרעה" -  שלחלום יש ערך נבואי, קשה לתת לאדם את <BR>
החופש לפרש את החלום על-פי בחירתו.              </P>
<P ALIGN="RIGHT">
ייתכן  שהתבוננות בחלקים השונים  של סיפור חלום  <BR>
פרעה  כפי שהם מופיעים בפרשתנו תאפשר לנו להסתכל <BR>
על הדברים בצורה אחרת.                          </P>
<P ALIGN="RIGHT">
לסיפור יש כמה שלבים:                           </P>
<P ALIGN="RIGHT">
 א. התורה מספרת לנו על חלומו של פרעה )מא, א-ז( </P>
<P ALIGN="RIGHT">
 ב. פרעה מתעורר, הוא מוטרד מהחלום שחלם )ותפעם  <BR>
רוחו(                                          </P>
<P ALIGN="RIGHT">
 ג. הוא מספר את חלומו לחרטומי מצרים וחכמיה     </P>
<P ALIGN="RIGHT">
 ד. החרטומים מציעים פתרונות לחלומו             </P>
<P ALIGN="RIGHT">
 ה. "אין פותר אותם לפרעה": אף פתרון איננו נראה <BR>
לפרעה                                          </P>
<P ALIGN="RIGHT">
 ו. בהמלצת שר המשקים, פרעה משחרר את יוסף , כדי <BR>
שיוכל לפתור לו את חלומו.                       </P>
<P ALIGN="RIGHT">
 ז. פרעה מספר את חלומו ליוסף והתורה מתארת      <BR>
בפרוטרוט את האופן שבו פרעה מספר את חלומו ליוסף.<BR>
)ופרשני המקרא כבר עמדו על הבדלים מסוימים בין   <BR>
תיאור החלום בפסוקים א-ז, לבין סיפור החלום על-ידי<BR>
פרעה(                                          </P>
<P ALIGN="RIGHT">
 ח. יוסף מפרש את חלום פרעה על פרטיו השונים .   </P>
<P ALIGN="RIGHT">
 ט. יוסף נותן לפרעה ייעוץ בעקבות החלום )ל"ג-   <BR>
ל"ו(                                           </P>
<P ALIGN="RIGHT">
 י. פרעה מביע שביעות רצון מהפירוש הניתן לחלומו <BR>
ומהייעוץ שבא בעקבותיו                          </P>
<P ALIGN="RIGHT">
וממנה את יוסף למשנה למלך, כדי שיבצע את התוכנית <BR>
המומלצת על ידו.                                </P>
<P ALIGN="RIGHT">
נראה לי שהתורה מספרת לנו את כל הסיפור, באריכות <BR>
יתרה, על כל פרטיו ושלביו, ועל ידי כך, רוצה בעצם<BR>
להראות לנו שבכל אחד מהשלבים, יכול היה להתרחש   <BR>
תסריט  שונה.                                   </P>
<P ALIGN="RIGHT">
פרעה יכול היה לאמץ את הגישה שאף היא מופיעה     <BR>
בסוגיית החלומות ולומר לעצמו: "חלומות שווא      <BR>
ידברו", ולא לייחס חשיבות לחלום.                </P>
<P ALIGN="RIGHT">
אפשרות אחרת היתה להחליט שלחלום תהיה משמעות     <BR>
חיובית ול"הטיב" את החלום על-ידי נוסחה כזו או   <BR>
אחרת.                                          </P>
<P ALIGN="RIGHT">
הוא יכול היה לאמץ את אחד הפירושים שניתנו לו    <BR>
על-ידי החרטומים - וחז"ל השלימו את הסיפור המקראי<BR>
כאשר יצקו תוכן לפירושי החרטומים )ראו רש"י מא, ח<BR>
בעקבות בראשית רבה, פ"ט(.                       </P>
<P ALIGN="RIGHT">
פרעה בוחר לא להתעלם, לא ל"היטיב" את החלום      <BR>
ולהעניק לו את המשמעות הרצויה לו ואף לא לאמץ את <BR>
הפתרונות המוצעים לו על-ידי חרטומי מצרים. הוא   <BR>
בוחר לקרוא ליוסף, לספר לו שוב את החלום, להקשיב <BR>
לפירושו ולהצעותיו ולאמץ גם את הפירוש וגם את    <BR>
ההמלצות.                                       </P>
<P ALIGN="RIGHT">
פרעה זה נותן אמון ביוסף, מבין מה באמת קרה בינו <BR>
לבין אשת פוטיפר, הוא פרעה "אשר ידע את יוסף",   <BR>
בניגוד ל"מלך החדש" אשר "לא ידע את יוסף" מתחילת <BR>
ספר שמות, ואין זה משנה אם הוא "באמת" היה מלך חדש<BR>
ולא ידע, או ש"נתחדשו גזרותיו" ולא רצה לדעת.    </P>
<P ALIGN="RIGHT">
כל אחת מהאופציות האחרות היה יוצר סיפור אחר, עם <BR>
משמעות אחרת, ולכן נראה שדווקא הסיפור הזה, הכולל<BR>
את כל מרכיבי התסריט שתוארו לעיל תומך בגישה "כל <BR>
החלומות הולכים אחר הפה" ממסכת ברכות.           </P>
<P ALIGN="RIGHT">
חלומו של פרעה איננו דבר המתרחש בחלל ריק ואינו  <BR>
דבר העומד בפני עצמו; פרעה, בהיותו מופקד על רווחת<BR>
תושבי מצרים, חולם "חלום של מלך" )כלשון המדרש   <BR>
בבראשית רבה פ"ט(. הוא מוטרד, ולכן "הרהורי לבו" <BR>
שאינם מובנים לו עד הסוף, מופיעים אצלו בחלום    <BR>
שאיננו מפוענח.                                 </P>
<P ALIGN="RIGHT">
הוא אינו יכול, או ליתר דיוק בוחר לא להתעלם     <BR>
מחוסר הנחת שהוא חווה , למרות שאיננו מבין עד הסוף<BR>
את תחושותיו. חלק מחרטומי מצרים אכן קלטו שפרעה  <BR>
מוטרד )"שבע בנות אתה מוליד ושבע בנות אתה קובר"(,<BR>
אך פירשו את מצוקתו כמצוקה אישית, דבר שלא מצא הד<BR>
בנפשו של פרעה )בלשון התורה: "אין פותר אותם     <BR>
לפרעה" וכלשון רש"י: "שלא היה קולן נכנס         <BR>
באוזניו"(.                                     </P>
<P ALIGN="RIGHT">
ייתכן שפרעה חש )תודעה שהיא מעבר לערות ולמודע,  <BR>
בלשונו של ליבוביץ( שעליו לשחרר את יוסף כדי שיוכל<BR>
למצוא פתרון למצוקתו. ייתכן שיש לתקן את העוול   <BR>
שנגרם ליוסף על-ידי המערכת המצרית כולה לפני שפרעה<BR>
יוכל למצוא מרפא למצוקתו ולמצוקת העם המצרי      <BR>
שהטרידה את מנוחתו.                             </P>
<P ALIGN="RIGHT">
רק אז, כאשר "הוציאו את יוסף מהבור", יכול פרעה  <BR>
לספר את סיפור חלומו מתוך תחושה אמיתית של אכפתיות<BR>
למצוקתו של העם המצרי ומתוך דאגה לעתידו ולקיומו <BR>
ורק אז, יכול יוסף להקשיב לחלום זה ולהתחבר      <BR>
למניעים  העמוקים של החלום ולתת לו את המשמעות   <BR>
הנבואית שפרעה בסופו של דבר יכול לבחור בה ולפעול<BR>
על פי המשתמע ממנה.                             </P>
<P ALIGN="RIGHT">
גם הנבואה, על פי תפיסה זו, בדומה לחלום, איננה  <BR>
מתרחשת בחלל ריק ; יש תנאים מקדימים המאפשרים את <BR>
קיומה, וגם לאחר שניתנה ההזדמנות, יכול האדם     <BR>
להחליט מה הוא עושה עם ההזדמנות שניתנה לו, איך  <BR>
להבין אותה ומה לעשות אתה.                      </P>
<P ALIGN="RIGHT">
הנבואה, כלומר הפתיחות לקשר עם הא-ל והאפשרות    <BR>
להקשיב למסרים שלו, דורשת בראש וראשונה  תיקון   <BR>
העוול שנעשה לבני אדם, כולל הזרים והחלשים שאינם <BR>
יכולים לשכור עורכי דין יוקרתיים, בדומה ליוסף   <BR>
ה"נער העברי, עבד לשר הטבחים" במצרים. שחרורו של <BR>
יוסף, בעל החלומות, מאפשר לפרעה, להקשיב למשמעות <BR>
העמוקה והנבואית  של חלומו, ולהתחבר למצוקת עמו. </P>
<P ALIGN="RIGHT">
ייתכן שהתורה מלמדת אותנו כאן שכדי להתחבר       <BR>
למשמעויות רוחניות עמוקות, חייב האדם, המנהיג,   <BR>
לפתח רגישות לחלש ולזר, כדי שהחלש והזר יוכל     <BR>
להקשיב לחלומותיו לפענח אותם עבורו וכדי שהוא יוכל<BR>
לראות בהם את משמעותם הנבואית, הנובעת מתוך דאגה <BR>
אמיתית לעתידו של עמו. ייתכן שמצב זה , של הקשבה <BR>
אמיתית, הוא המקום בו החלומות השונים יכולים     <BR>
להיפגש ולא להתנגש.                             </P>
<P ALIGN="RIGHT">
<I><FONT SIZE="-1">       .פנחס לייזר, עורך שבת שלום, הוא פסיכולוג</FONT></I></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
יחסו של יוסף לאחיו                             </h3>
<P ALIGN="RIGHT">
וכן   אני   אומר   שכל   הענינים  האלה  היו    <BR>
ביוסף מחכמתו  בפתרון  החלומות,    כי  יש  לתמוה <BR>
אחר שעמד  יוסף  במצרים  ימים  רבים  והיה  פקיד <BR>
ונגיד בבית  שר  גדול  במצרים,   איך  לא  שלח   <BR>
כתב אחד לאביו  להודיעו  ולנחמו,    כי  מצרים   <BR>
קרוב  לחברון כששה ימים, ואילו היה מהלך שנה היה <BR>
ראוי להודיעו לכבוד אביו?...  אבל  היה  רואה כי <BR>
השתחויות אחיו לו וגם אביו וכל זרעו  אתו,   אי  <BR>
אפשר  להיות  בארצם,  והיה מקוה להיותו  שם      <BR>
במצרים  בראותו הצלחתו הגדולה שם, וכל  שכן  אחרי <BR>
ששמע  חלום  פרעה  שנתברר לו כי יבאו כלם שמה    <BR>
ויתקיימו כל חלומותיו. )רמב"ן בראשית מב ,ט(     </P>
<P ALIGN="RIGHT">
ותמהני ממה שכתב הרמב"ן שעשה כדי שיתקיימו       <BR>
חלומותיו, כי מה תועלת יש לו בשיתקיימו, ואף כי  <BR>
תהיה  תועלת לו, לא היה לו לחטוא כנגד אביו.     </P>
<P ALIGN="RIGHT">
והחלומות - הנותן חלומות, יגיש פתרונם. גם שתיראה<BR>
סכלות עצומה שישתדל האדם לקיים חלומותיו, שהרי הם<BR>
דברים אשר ייעשו שלא מדעת בעלים! )בעל "עקדת יצחק"<BR>
מובא בעיונים בספר בראשית לפרופ' נחמה ליבוביץ   <BR>
ז"ל(                                           </P>
<P ALIGN="RIGHT">
...ונראית לכן דעה אחרת, ואך היא נאמרה ברמב"ן   <BR>
עצמו ובדברי פשרנים אחרים: הנה רבצה אשמה גדולה על<BR>
בית יעקב, על עשרת בניו, וחטא גדול אשר עדיין לא <BR>
כופר. איך יוכלו לכפר עוונם זה, עוון כל הרע אשר <BR>
הסבו לאחיהם, ואיך יוכלו שוב בהתאחדם להיות בית  <BR>
יעקב הזרע הנבחר? ואם תאמר: הן שערי תשובה לא    <BR>
ננעלו, יחזור בתשובה ויתכפר להם?                </P>
<P ALIGN="RIGHT">
על כך נאמר: צריך האדם לבוא שנית לאותו ניסיון   <BR>
שלא עמד בו ראשונה ובאותן הנסיבות ויתברר עתה אם <BR>
יעמוד בו - הפעם. )מתוך עיונים בספר בראשית, עמ' <BR>
                                       (327-328</P>
<P ALIGN="RIGHT">
 עדיין יש לשאול אם יש כאן הסבר ל"צדק ההיסטורי" <BR>
של התנהלות הדברים על פי ההשגחה או האם דברים אלו<BR>
עשויים להצדיק את התנהגותו של יוסף כלפי אחיו    <BR>
)כולל בנימין( וכלפי אביו.                      </P>
<P ALIGN="RIGHT">
<FONT SIZE="-1"><I>                                        (העורך)</I></FONT></P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

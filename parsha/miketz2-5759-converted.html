<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Miketz</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  מקץ </FONT><BR>
<FONT SIZE=+2 color="Navy">שבת חנוכה </FONT><BR>
<FONT SIZE="3" COLOR="navy">גליון מס' 61 תשנ"ט</FONT>

 </p>


<P ALIGN="right">
ר' חנינא ברבי יצחק אמר: ג' נובלות הן; נובלות מיתה,<BR>
שינה. נובלות נבואה,  חלום.   נובלות  העולם הבא,   <BR>
שבת.                                              <br>
             (<FONT SIZE="-1">ילקוט שמעוני בראשית פרק טו, סימן עז)</FONT></P>


<h3 ALIGN="right">
החלום המסכן והחלום המרפא.                         </h3>
<P ALIGN="right">
יוסף  לא  נמכר  אלא  בשביל  חלומות, שנאמר 'הנה בעל<BR>
     '&hellip;  ועתה  לכו  ונהרגהו' &hellip;'החלומות  הלזה  בא  <BR>
)בראשית  לז, יט -כ( ונתרפא בחלום: 'ויהי מקץ שנתים <BR>
ימים   ופרעה   חולם'   ככתוב:                     <br>
'כי   אעלה  ארוכה  לך, וממכותיך ארפאך' )ירמיהו ל, <BR>
יז(.                                              <br>
      <FONT SIZE="-1">                   (מדרש אגדת בראשית פרק סז)</FONT></P>
<P ALIGN="right">
אמר רבי חנינא: הרואה באר בחלום רואה שלום,   שנאמר:<BR>
  )בראשית  כו( 'ויחפרו  עבדי  יצחק                <br>
בנחל, וימצאו שם באר מים'.                         <br>
                          <FONT SIZE="-1">    (בבלי ברכות נו, ע"ב)</FONT></P>
<P ALIGN="right">
אמר רבי יהושע  בן  לוי: הרואה נהר בחלום, ישכים    <BR>
ויאמר 'הנני נוטה  אליה  כנהר  שלום'  קודם שיקדמנו <BR>
פסוק אחר )ישעיהו  נ"ט( 'כי  יבא כנהר צר'.         <br>
                             <FONT SIZE="-1"> (בבלי ברכות נו, ע"ב</FONT>)</P>

<P ALIGN="right"><hr>
</P>
<h2 ALIGN="right">
בין פרעה של יוסף לאנטיוכוס                        </h2>
<h3 ALIGN="right">
אריאל רטהאוז                                      </h3>
<P ALIGN="right">
פרשת "מקץ" מציגה את היחסים בין בני-ישראל לעמים    <BR>
מתוך ראייה אופטימית, הנוטלת מהם את העוקץ הדרמתי   <BR>
המאפיין את תיאורם בחלקים אחרים של המקרא.          </P>
<P ALIGN="right">
העולם האלילי שלתוכו הושלך יוסף נראה פתוח מאד למסר <BR>
הדתי של משפחת אברהם ולערכיה. פרעה יודע על מוצאו של<BR>
יוסף )"ושם אתנו נער עברי עבד לשר הטבחים" מספר לו  <BR>
שר-המשקים, "בראשית" מא, יב(, והוא מוכן להודות     <BR>
בחכמתו הבאה לו מן האלוהים. אין זכר להסתייגות כלשהי<BR>
מעצם מוצאו ה"עברי" של יוסף )הסתייגות שהיינו מגדירים<BR>
היום כ"גילוי אנטישמיות"(, וגם מפרשים הקוראים בין  <BR>
השיטין, והטוענים שהסתייגות כזו אכן היתה, מודים שלא<BR>
היתה כאן איבה שסנוורה כל כך את המצרים עד שהעדיפו  <BR>
לוותר על תבונתו של יוסף רק בגלל מוצאו הזר. למשל, על<BR>
הפסוק "ויאמר פרעה אל עבדיו, הנמצא כזה איש אשר רוח <BR>
אלהים בו" ) שם,  פסוק לח( כותב הרמב"ן  כך: "בעבור <BR>
שהיה עברי והם שנואי נפש המצריים, לא יאכלו מגעם ולא<BR>
יתחברו עמהם, כי טמאים הם אצלם, על כן לא רצה ]פרעה[<BR>
למנותו משנה ]למלך[ בלא רשותם, ולכך אמר להם כי לא <BR>
ימצאו מצרי כמוהו כי רוח אלהים בו". והרמב"ן מוסיף  <BR>
ומטעים שהמצרים "הודו לו" לפרעה, ואז הוא פנה  ליוסף<BR>
ומינה אותו משנה-למלך. כלומר: היו אמנם בין המצרים  <BR>
רגשות איבה, אבל יחד עם רגשות אלה היו גם גמישות    <BR>
והבנה: ברגע שהבינו שכדאי להם, קיבלו המצרים את יוסף<BR>
העברי כשליטם. וההמשך הוא כבר פשט המקראות: העבד    <BR>
לשעבר זוכה לבגדי שש, למרכבה, לתואר "אברך", לאישה  <BR>
מיוחסת, לשלטון ולמעמד וכו'                        </P>
<P ALIGN="right">
זהו כאמור מצב כמעט אידילי ביחסים בין בני-ישראל    <BR>
לעמים, ואפשר בהחלט לומר שהוא עומד בסתירה גלויה    <BR>
למצבים היסטוריים אחרים שאנו נזכרים בהם לפעמים בשבת<BR>
"מקץ".                                            </P>
<P ALIGN="right">
&ndash; כמו השנה, למשל &ndash; פרשתנו נקראת לעתים קרובות ביותר<BR>
 בשבת-חנוכה , ואז בתפילת שחרית ובתפילת מוסף, לפני <BR>
קריאת התורה ואחריה, אנו משלבים בברכת "מודים" את   <BR>
הקטע "על הנסים" ומזכירים את המאבק הקשה כנגד "מלכות<BR>
יוון הרשעה".  חג-החנוכה מבטא, לכאורה, מבט פסימי   <BR>
קיצוני אל היחסים בין ישראל לאומות: הרי לא מדובר   <BR>
בהתמודדות תרבותית-דתית בלבד, אלא במאבק מזוין ממש, <BR>
במלחמה. לפעמים נראה שבתודעה ההיסטורית היהודית הפך <BR>
החג כמעט לסמל על-זמני של יחסי האיבה השוררים בין   <BR>
ישראל לאומות במשך הדורות; הפיוט "מעוז צור ישועתי" <BR>
אינו מזכיר את מלחמת החשמונאים בלבד, אלא הוא מסכם <BR>
את יחסי האיבה בין יהודים לגויים מיציאת מצרים ועד ימי <BR>
הבית השני. למותר לציין שבפיוט לא מוזכרים המצרים   <BR>
שאמרו על יוסף שיש בו "רוח אלוהים", אלא דווקא המצרים<BR>
"שלא ידעו את יוסף", אלה שהתחייבו כליה בים-סוף על  <BR>
רשעותם ושנאתם לישראל: "חיל פרעה/ וכל זרעו/ ירדו   <BR>
כאבן במצולה".                                     </P>
<P ALIGN="right">
לוח-השנה העברי על תהפוכותיו מאלץ אותנו, אפוא,     <BR>
להתמודד מדי-פעם עם חוויות סותרות, וייתכן כי הלקח  <BR>
שנוכל להפיק משבת-חנוכה שקוראים בה את פרשת "מקץ"<BR>
 הוא דווקא זה: יש  מגמות מנוגדות בהיסטוריה היהודית, <BR>
ועלינו לחיות בתוך הניגוד הזה ולהבין שלא תמיד ניתן <BR>
לגשר בין הכוחות המנוגדים: "עת מלחמה ועת שלום", אם <BR>
לנסח זאת בלשון "קהלת". וייתכן גם, כמובן, שיהיו כאלה<BR>
שיסיקו מהניגוד הזה מסקנות פסימיות מרחיקות-לכת,    <BR>
ויטענו שאין כל משמעות לשלום כי המלחמה היא ממילא   <BR>
נצחית ובלתי-נמנעת, או שיגידו שפרעה של יוסף ודבריו <BR>
הם אחיזת עיניים כי ממילא קמו אחר-כך פרעה של משה   <BR>
ואנטיוכוס הרשע.                                   </P>
<P ALIGN="right">
אבל נראה, בכל זאת, שמסקנות קודרות כאלה אינן הולמות<BR>
את רוחו האמיתית של חג האורים. מנהגי החג והלכותיו לא<BR>
נועדו רק להנציח את זכר הנס ואת זכר מלחמת החשמונאים,<BR>
אלא גם להפיח בנו תקווה לעתיד טוב יותר מן העבר &ndash; כפי<BR>
שמוכיחה העובדה שההלכה נקבעה כבית-הלל ואנו מוסיפים <BR>
)ולא גורעים( נר בכל יום, בהתאם לכלל "מעלין בקודש  <BR>
ולא מורידין".                                     </P>
<P ALIGN="right">
גישה חיובית כזו באה לידי ביטוי, כמדומה, גם בדברי  <BR>
ההפטרה שנקבעה לשבת הראשונה של חנוכה, "רני ושמחי בת<BR>
ציון", מתוך ספר "זכריה" )ב, יד &ndash; ד, ז(.           </P>
<P ALIGN="right">
הקשר המובהק בין ההפטרה הזאת לעניין חנוכה מצוי     <BR>
בפסוקים  ב-ז של פרק  ד: כאן הנביא רואה בחזונו מנורת<BR>
זהב על שבעה נרותיה &ndash; מראה המזכיר כמובן גם את מנורת<BR>
המקדש וגם את שמונת נרות חנוכה. כזכור, הנביא גם רואה<BR>
"שניים זיתים עליה, אחד מימין הגולה ואחד על שמאלה"<BR>
)שם ד, ג(; הוא שואל את המלאך הנגלה אליו מהי משמעות<BR>
החזון, ומקבל תשובה זו: "זה דבר ה' אל זרובבל לאמר: <BR>
לא בחיל ולא בכוח כי אם ברוחי, אמר ה' צבאות" )שם,  <BR>
ו(.                                               </P>
<P ALIGN="right">
בהבנת הפסוק המפורסם הזה קיימת תמימות-דעים בין     <BR>
גדולי פרשנינו: למרות שאין הדבר מפורש במקרא, מסבירים<BR>
רש"י, אבן עזרא, רד"ק ומצודת דוד שהנביא רואה זיתים <BR>
הנסחטים מאליהם ושמן הנוצק אל תוך המנורה מאליו, ללא<BR>
התערבות האדם, וזהו סימן שהגאולה תבוא ללא הפעלת כוח,<BR>
בעזרת רוח ה' שתהיה נסוכה על הגויים ותשפיע לטובת   <BR>
ישראל. ומן הראוי להביא בהקשר זה את דבריו הנוקבים של<BR>
מצודת דוד: "רוצה לומר: ממשלתו ]של זרובבל[ על העכו"ם<BR>
לא יהיה בעבור חילו הרב  ולא בכוח זרועו יכבשנה     <BR>
במלחמה, אבל ימשול בם  מבלי טורח מלחמה כי אם ברצוני,<BR>
כי אתן בלב העכו"ם להיות נכנעים לו וסרים למשמעתו,  <BR>
ויהיה דומה לעריכת נרות המנורה שהיו מבלי טורח אבל  <BR>
הכל נעשה מעצמו, כי הזיתים נתלשו מעצמם ונדרכו מעצמם,<BR>
                      "&hellip;ומעצמו נמשך השמן אל הגולה</P>
<P ALIGN="right">
חכמינו הצמידו אפוא לקריאת-התורה של השבת הראשונה של<BR>
חנוכה פסוקים שאינם משקפים את רגשי העוינות שהיתה   <BR>
קיימת בין יהודים ליוונים, בימי אנטיוכוס; להפך, לפי<BR>
גדולי הפרשנים מבטאים פסוקים אלה, כאמור, את רוח    <BR>
ההתפייסות ושיתוף-הפעולה בין ישראל לאומות &ndash; את רוח <BR>
פרשת "מקץ", בה מסופר כי המצרים הסכימו לסור למשמעתו<BR>
של יוסף. בדרך זו הטעימו חכמי ישראל, דווקא         <BR>
בחג-החנוכה, שרגעי המתח בין יהודים לגויים אינם     <BR>
חזות-הכול, ושניתן לדמות גם עולם שייגאל לא בחיל ולא<BR>
בכוח, כי אם ברוח ה'.                              </P>
<P ALIGN="right">
וכדאי להזכיר, לסיום, הלכה המעידה בפשטות על יכולת  <BR>
חכמינו להתעלות מעל השנאה והחשדנות: למרות הדברים   <BR>
הבוטים על "מלכות יוון הרשעה", פסקו בגמרא שדווקא   <BR>
היוונית היא היחידה בין לשונות העמים שמותר לכתוב בה<BR>
ספר תורה, כמו בלשון-הקודש עצמה. )בבלי מגילה ט,    <BR>
ע"א(.                                             </P>
<P ALIGN="right"><FONT SIZE="-1">
ד"ר אריאל רטהאוז, חוקר ספרות ומתרגם, מלמד         <BR>
באוניברסיטה העברית בירושלים.                      </FONT></P>

<P ALIGN="right"><hr>
</P>

<h3 ALIGN="right">
עבודת ה' "לשמה" לעומת אמונה תועלתנית.             </h3>
<P ALIGN="right">
"אמר רבי  יוחנן:  הרשעים מתקיימין על אלהיהם       <BR>
)בראשית  מא( 'ופרעה חולם, והנה עומד על            </P>
<P ALIGN="right">
היאור'   אבל   הצדיקים,   אלהיהם   מתקיים  עליהם, <BR>
שנאמר:   'והנה   ה'  נצב  עליו  ויאמר  אני  ה'    <BR>
אלהי אברהם'." )בראשית רבה  פרשה סט(               </P>
<P ALIGN="right">
לפי הפשט 'עליו' &ndash; על הסולם, אבל לפי הלשון &ndash; על   &hellip;<BR>
יעקב. מה משמעות הדבר הנוקב הזה? בשני המקרים מדובר <BR>
על בני-אדם המודעים למעמד האדם לפני אלהים &ndash; בני-אדם<BR>
מאמינים. גם פרעה, עובד האלילים, הוא בן-אדם מאמין, <BR>
אבל את אלוהיו הוא תופס כאמצעי לסיפוק צרכיו. הוא   <BR>
"מתקיים על אלוהיו". יש לו אל הנושא אותו עליו; אל  <BR>
למענו, לטובתו ולקיומו. אבל יעקב מקבל על עצמו להיות<BR>
מקיים את האמונה באלהים. אלהיו איננו כלי למען      <BR>
אינטרסים אנושיים; אלא הוא רואה את האדם, וממילא את <BR>
כל העולם, ככלים לקיום יראת ה'.                    </P>
<P ALIGN="right">
זהו ההבדל בין אמונה דתית אמיתית ובין אמונה אלילית,<BR>
או -  בלשון חז"ל &ndash; בין "לשמה" ובין "שלא לשמה", בין<BR>
בחיר האבות החולם ובין פרעה מלך מצרים החולם.       <br>

<FONT SIZE="-1"> 'מתוך הערות לפרשיות השבוע לפרופ' ישעיהו ליבוביץ) <BR>
ז"ל, עמ' 34(                                      </FONT></P>

<P ALIGN="right"><hr>
</P>

<h3 ALIGN="right">
נרות חנוכה: "פוחת והולך" או "מוסיף והולך"?        </h3>
<P ALIGN="right">
"תנו  רבנן:  מצות  חנוכה  נר  איש וביתו, והמהדרין <BR>
נר לכל  אחד  ואחד,  והמהדרין  מן  המהדרין; בית שמאי<BR>
אומרים:  יום ראשון מדליק שמנה, מכאן ואילך פוחת    <BR>
והולך,                                            </P>
<P ALIGN="right">
ובית  הלל  אומרים:  יום  ראשון  מדליק אחת, מכאן   <BR>
ואילך  מוסיף  והולך ." )בבלי שבת כא, ע"ב(         </P>
<P ALIGN="right">
בית שמאי מחמירים, ומצריכים לבער את הרע בהחלט, גם  <BR>
את "דקות הרע", גם את הרע שאיננו ניכר ונגלה כל-כך. <BR>
וזהו גם סוד מחלוקתם אם "שמים קדמו", כדברי בית שמאי<BR>
או "ארץ קדמה, כדברי בית הלל )ירושלמי חגיגה י, א(. <BR>
שמים וארץ הם בחינות מחשבה ומעשה. לבית שמאי לא די מה<BR>
שמעשה האדם יהיה כראוי, אף מחשבתו צריכה להיות נקיה <BR>
מכל שמץ רע. בית הלל מסתפקים במעשה, אם זך וישר פעלו<BR>
של אדם.                                           <br>

     <FONT SIZE="-1">  (מתוך "לאור ההלכה" לרב שמואל יוסף זוין ז"ל)</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

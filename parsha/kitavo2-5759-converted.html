<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Ki tavo</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת כי תבוא</FONT><BR>
<FONT SIZE="3" COLOR="navy">גליון מס' 97 תשנ"ט</FONT><BR>

 </p>

<P ALIGN="RIGHT">
'והיה כי תבואו אל הארץ וגו'': 'ולקחת מראשית'   <BR>
,הוא המחשבה  הזכה  ורזיה  של פרי  האדמה, הוא   <BR>
מעשים טובים  הנעשים  באדמה, 'אשר  תביא  מארצך' <BR>
היינו מרצונך ולבך.                             <BR>
             <FONT SIZE="-1">           (ייטב פנים ח"ב דף רכ/ב)</FONT></P>

<h4 ALIGN="RIGHT">
"ולקחת מראשית כל פרי האדמה": ההיתר ליהנות מפרי <BR>
הארץ קשור בהכרה ש"לה' הארץ ומלואה".            </h4>
<P ALIGN="RIGHT">
ומעיד אני על עצמי בהבאת  הביכורים,  כי  מאת  ה'<BR>
היתה הארץ לי למנה ומתנה,  וזה שנאמר  'ולקחת    <BR>
מראשית', ונתת לא נאמר אלא 'ולקחת'  לומר  לך    <BR>
שמראשית  זה  אשר תביא בית ה'                   <BR>
ליתן  הודיה  וכבוד  לשמו  יתברך ממנו תקח את כל <BR>
פרי האדמה ותזכה בכל פרי האדמה אחר שכבר הודית כי<BR>
תביא הראשית מארצך אשר ה אלהיך נותן לך, כי ארץ זו<BR>
 לא  תקרא ארצך, כי אם אחר הבאת הראשית ועל ידי  <BR>
הבאה  זו  תקח  לך  כל  פרי  האדמה. והבאה זו  היא<BR>
ההגדה האמורה בפסוק הגדתי היום.                 </P>
<P ALIGN="RIGHT">
<FONT SIZE="-1">                  (כלי יקר דברים פרק כו פסוק א)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>

<h2 ALIGN="RIGHT">
"והיה  כי  תבוא  אל  הארץ":  גורל וייעוד       </h2>
<h3 ALIGN="RIGHT">
פנחס לייזר                                     </h3>

<P ALIGN="RIGHT">
יחסי הגומלין בין תורת ישראל, עם ישראל וארץ     <BR>
ישראל הכוללים הסתכלות על העולם מחוץ לשלושה     <BR>
מרכיבי זהות אלו )חוץ לארץ, אומות העולם, תרבויות<BR>
ודתות אחרות( דרך פריסמה המורכבת מתרכובת זו או  <BR>
אחרת של אלמנטים אלו, מהווים את שאלת השאלות של  <BR>
האדם היהודי בן זמננו.                          </P>
<P ALIGN="RIGHT">
בעבר, היתה נוסחת הפלא של הציונות הדתית "ארץ    <BR>
ישראל לעם ישראל על-פי תורת ישראל".             </P>
<P ALIGN="RIGHT">
סיסמה זו שיקפה בצורה נאמנה את השאיפות הלאומיות <BR>
והרוחניות של הציבור הדתי שאימץ את תפיסת העולם  <BR>
הציונית, להלכה או למעשה. היו בציונות הדתית זרמים<BR>
שונים וכיווני התמודדות מגוונים שנועדו "להכשיר" <BR>
עבור ציבור שלומי אמוני ישראל אידיאולוגיה חילונית<BR>
ביסודה. )הראי"ה קוק דיבר על "המרד הקדוש"(      </P>
<P ALIGN="RIGHT">
נראה לי שכל מי שעיניו בראשו מבין היום שסיסמה זו<BR>
- ככל סיסמה כנראה - בעייתית במובנים רבים:      </P>
<P ALIGN="RIGHT">
- כאשר מתייחסים לארץ ישראל, לאילו חלקים ממנה   <BR>
מתכוונים? לכולה? ואם-כך, מהי התקופה ההיסטורית  <BR>
הקובעת את גבולותיה? ומה יהיה גורלם של עמים אחרים<BR>
היושבים בארץ?                                  </P>
<P ALIGN="RIGHT">
- מיהו עם ישראל? האם נבוא ונאמר שיהודים החיים  <BR>
בארץ, החשים ש"ארצנו ארצם, עמנו עמם ואולי במובן <BR>
מסוים א-לוהינו א-לוהם" )כפרפרזה לדברי רות      <BR>
לנעמי(,המוכנים לשאת את גורלו של העם היהודי על  <BR>
גבם, אך אינם בדיוק יהודים על-פי ההלכה, אין להם <BR>
חלק ונחלה בישראל? ומהו מעמדו של היהודי )בהגדרה <BR>
זו או אחרת( שאינו עולה לארץ מסיבות שונות?      </P>
<P ALIGN="RIGHT">
- האם אנחנו באמת מתכוונים שחוקי תורת ישראל     <BR>
על-פי הבנתם ההלכתית יאומצו  על-ידי העם היהודי  <BR>
היושב בציון?                                   </P>
<P ALIGN="RIGHT">
ברור לנו היום שהמציאות  היא מורכבת : חלק גדול  <BR>
מעם ישראל אינו נאמן לתורת ישראל, במובנה ההלכתי.<BR>
רוב רובו של העם היהודי אינו חי בארץ ישראל, מתוך<BR>
בחירה. בארץ ישראל עצמה חי, בנוסף לעם ישראל, עם <BR>
אחר בעל שאיפות לאומיות ואזרחים רבים שאינם יהודים<BR>
ע"פ ההלכה.                                     </P>
<P ALIGN="RIGHT">
מציאות מורכבת זו מחייבת אותנו להתבונן ולדרוש את<BR>
תורת ישראל כדי שזו תוכל להיות עבורנו "תורת חיים"<BR>
ויקוים בה "וחי בהם", ולא, חלילה, "שימות בהם".  </P>
<P ALIGN="RIGHT">
פרשתנו מתחילה בציוויים שניתנו לבני ישראל בהיותם<BR>
במדבר לקראת כניסתם לארץ ישראל. פרק כ"ו מתחיל   <BR>
באמירה הנפלאה: "והיה  כי  תבוא  אל  הארץ  אשר  <BR>
ה' א-להיך נתן לך נחלה וירשתה וישבת בה."        </P>
<P ALIGN="RIGHT">
ומיד בפסוק ב' מצווים אנו על מצוות הביכורים, וזו<BR>
לשון הפסוק:                                    </P>
<P ALIGN="RIGHT">
"ולקחת  מראשית  כל פרי האדמה אשר תביא מארצך אשר<BR>
 ה' אלהיך  נתן  לך  ושמת  בטנא  והלכת אל המקום <BR>
אשר יבחר ה' אלהיך לשכן שמו שם."                </P>
<P ALIGN="RIGHT">
קריאה מדוקדקת של שני פסוקים אלו מצביעה על קשר  <BR>
ברור בין הכניסה לארץ לבין מצוות הביכורים ואולי,<BR>
אם רואים בתחילת הפרשה מעין כותרת ומבוא להמשך, על<BR>
קשר ברור בין הכניסה לארץ לבין קיום המצוות בכלל.<BR>
סמיכות זו כשלעצמה  איננה מסבירה לנו את מהות הקשר<BR>
והספרות המדרשית והפרשנית מציעה אפשרויות שונות  <BR>
לגבי קשר זה.                                   </P>
<P ALIGN="RIGHT">
רבי אפרים מלונטשיץ, בעל פירוש "כלי יקר" מביא   <BR>
הסבר מעניין להצמדת פסוק ב' )הבאת הביכורים( לפסוק<BR>
א' ולשימוש בביטוי "וירשתה וישבת בה" וזו לשונו: </P>
<P ALIGN="RIGHT">
"והיה  כי  תבוא אל הארץ וגו': לא מצינו לשון    <BR>
וירשתה וישבת  בה  כי אם כאן ובפרשת המלך, לפי   <BR>
שאחר ישיבה וירושה   ישמן   ישראל   ויבעט  וישאלו<BR>
 להם  עניני שררות  ככל  הגויים,  כך  בפרשת     <BR>
ביכורים  היתה הכוונה להכניע  רום  לבבם אשר אחר <BR>
ירושה וישיבה ישיאם לבם לומר כי להם הארץ ובחרבם <BR>
ירשוה וישכחו את ה'   שאמר הכתוב: 'והיה כי תבוא <BR>
אל הארץ אשר ה' אלהיך נותן לך  נחלה'  כי  באמת  <BR>
לא בתורת ירושה אתה בא אל הארץ, כי בית והון נחלת<BR>
אבות, אבל מה הארץ נתונה לך  במתנה  על  מנת     <BR>
להחזיר אליו גמולו ולשמור כל מצותיו ולבבך לא כן <BR>
ידמה אלא וירשתה שתחזיק בה כיורש  כאילו  היא    <BR>
ירושה  לך  מאבותיך  וישבת בה כתושב  לא  כמו    <BR>
שנאמר  )ויקרא  כה כג( 'והארץ לא תמכר  לצמיתות  <BR>
כי לי הארץ כי גרים ותושבים אתם עמדי&hellip;' וכל זה   <BR>
יביאך לידי רום שתשכח את ה', על כן אנכי מצוך מצות<BR>
הביכורים וכן פירש הרמב"ם שעיקר טעם מצוה  זו    <BR>
ההכנעה וההשתעבדות אל השי"ת." )כלי יקר דברים  כו<BR>
, א(                                           </P>
<P ALIGN="RIGHT">
על-פי תפיסה זו, מלמדת אותנו התורה שכניסתנו לארץ<BR>
ושליטתנו בה עלולה מטבע הדברים להגביר ולהעצים   <BR>
בתוכנו מגמות של יוהרה וגבהות-לב והמצוות הקשורות<BR>
במלך )"לא ירום לבבו"( ובביכורים נועדו לרסן מגמה<BR>
זו.                                            </P>
<P ALIGN="RIGHT">
הרש"ר הירש מרחיק לכת עוד יותר ורואה בארץ       <BR>
ובנכסיה אמצעי לעבודת ה' וזו לשונו:             </P>
<P ALIGN="RIGHT">
"שלושת המעשרות מורים לנו שעלינו לנצל את נכסינו <BR>
החומריים למטרות שהותוו להן בידי ה', והרי אלו   <BR>
מטרות הרוח, הגוף ושלום הרע. בתורה נאיר את עיני<BR>
רוחנו )מעשר ראשון(, בטהרה מוסרית נטפח את גופנו <BR>
)מעשר שני(, ובהתמסרות הנובעת מתחושת החובה נקדם <BR>
את שלום רענו )מעשר עני(&hellip;עלינו לבנות חיי עם   <BR>
שהגשמת המטרות האלה היא תמצית כל שאיפתו החומרית.<BR>
כך נהיה משוחררים מכל אנוכיות ונקיים מכל השחתה  <BR>
מוסרי, וחיינו יהיו בריאים ומושלמים מבחינה      <BR>
אנושית." )מתוך פירוש הרש"ר הירש על  דברים  כ"ו,<BR>
ט"ו(.                                          </P>
<P ALIGN="RIGHT">
אין ספק שחזונו זה  של הרש"ר הירש על חברה       <BR>
"בריאה" שונה בתכלית השינוי מחזון ה"נורמליות"   <BR>
                       .&hellip;המגולם ב"גנב עברי" וכו</P>
<P ALIGN="RIGHT">
בפרשה מוזכרים תנאי הברית בין הקב"ה לעם ישראל,  <BR>
הקללה והברכה, הגמול והעונש, אך באופן מפתיע,    <BR>
מסתיימת הפרשה בפסוק )כ"ט, ח(: "ושמרתם את הברית <BR>
הזאת ועשיתם אתם, למען תשכילו את כל אשר תעשון".</P>
<P ALIGN="RIGHT">
הפסוקית " למען תשכילו את כל אשר תעשון" אינה    <BR>
ברורה וחד-משמעית. לכאורה, ע"פ פשוטו של מקרא,   <BR>
שמירת הברית מובילה ל"תשכילו את כל אשר תעשון".  </P>
<P ALIGN="RIGHT">
חז"ל מפרשים את הביטוי כדלהלן:                  </P>
<P ALIGN="RIGHT">
"א"ר   יהושע   בן   לוי:  דבר  זה  כתוב  בתורה <BR>
ושנוי בנביאים  ומשולש בכתובים: כל העוסק בתורה, <BR>
נכסיו מצליחין   לו.   כתוב   בתורה,   דכתיב    <BR>
}דברים  כט{'ושמרתם   את  דברי  הברית  הזאת     <BR>
ועשיתם  אותם, למען  תשכילו  את  כל  אשר  תעשון'<BR>
")בבלי עבודה זרה  יט, ע"ב                      </P>
<P ALIGN="RIGHT">
לכאורה, קיימת ע"פ הבנה זו,  הקבלה בין "להשכיל" <BR>
לבין "להצליח". והדברים תמוהים.                 </P>
<P ALIGN="RIGHT">
ואכן, הרש"ר הירש מעיר )כפי הנראה בתגובה        <BR>
לפירושים מעין אלו(:                            </P>
<P ALIGN="RIGHT">
"למען  תשכילו  את  כל  אשר  תעשון': נראה לנו   <BR>
שאין כל סיבה - בשום מקום במקרא - לפרש את "השכיל"<BR>
בהוראת הצלחה. המשמעות הטבעית של הפעלת השכל     <BR>
והתבונה מספיקה בכל מקום. פירוש "השכיל דרך" הוא <BR>
בכל המקרא: להכין צעדו בתבונה, ללכת בתבונה."    </P>
<P ALIGN="RIGHT">
 )מתוך פירוש הרש"ר הירש  על דברים כ"ט, ח(      </P>
<P ALIGN="RIGHT">
ובעל פירוש "כלי יקר", גם הוא, מבין ש"להשכיל    <BR>
דרך" הוא תוצאה של שמירת הברית.                 </P>
<P ALIGN="RIGHT">
'ושמרתם  וגו  ועשיתם  אותם  למען תשכילו את כל  <BR>
אשר  תעשון': לפי שמצוה גוררת מצוה )אבות ד ב(, על<BR>
כן  אמר  שמצוה אחת גורמת שתשכילו את כל אשר תעשון<BR>
 כי  כל  אחת  גוררת  חברתה  וז"ש )שם ד ב( ששכר <BR>
מצוה מצוה וז"ש ושמרתם ועשיתם אותם כי השמירה    <BR>
תגרור  העשיה  ושכר  העשיה  הוא  למען תשכילו עוד<BR>
להבא את כל אשר תעשון. )כלי יקר על דברים כט, ח( </P>
<P ALIGN="RIGHT">
והיטיב לבאר זאת בעל "ייטב פנים", בבואו לפרש את <BR>
הרמב"ם  )הלכות תשובה והקדמה לפ' חלק(           </P>
<P ALIGN="RIGHT">
"ואמרו חכמים לעולם יעסוק אדם בתורה אפילו שלא   <BR>
לשמה שמתוך כך בא לשמה,   לפיכך כשמלמדין את     <BR>
הקטנים והנשים ועמי הארץ   אין  מלמדין  אותן  אלא<BR>
 לעבוד  מיראה  של עונש, וכדי  לקבל  שכר  עד    <BR>
שתרבה  דעתן  ויתחכמו ויעבדוהו מאהבה.  ובזה דרשתי<BR>
סמיכות שאחר דברי התוכחה   אמר   )דברים  כט     <BR>
ח('ושמרתם  את  דברי הברית  הזאת  ועשיתם אותם'  <BR>
דייקא, כמ"ש הרמב"ם שם  עושה  האמת  בשביל  שהוא <BR>
אמת, ולא בשביל פרס  או מיראה של עונש, למען     <BR>
תשכילו את כל אשר תעשון ,כלומר שהעשיה יהיה בכח  <BR>
השכל שבמוח ולב."                               </P>
<P ALIGN="RIGHT">
ייתכן שמתאפשרת קריאה של פרשת "כי תבוא" ברבדים  <BR>
שונים ואולי מדברת התורה במושגים שונים של "לשמה"<BR>
ו"שלא לשמה" לאנשים שונים: ה"עונש" וה"שכר" נועדו<BR>
ללמד )כדברי הרמב"ם בהקדמה לפ' חלק וכדברי בעל  <BR>
"ייטב פנים"( את "קטני האמונה" לעבוד "מיראה".   </P>
<P ALIGN="RIGHT">
ייתכן שכל אחד מאתנו נמצא לעתים בשלב של "עבודה  <BR>
מיראה" וזקוק לתמריצים חומריים ומוחשיים כדי לדבוק<BR>
בדרך הנכונה.                                   </P>
<P ALIGN="RIGHT">
אך, ביסודו של דבר, נראה שהכניסה לארץ והאפשרות  <BR>
ליהנות מפירותיה ונכסיה איננה פרס או מטרה בפני  <BR>
עצמה, אלא תשתית לחיים לאומיים ואנושיים נורמליים<BR>
המשמשים אתגר ליצירת חברה המושתתת על אדני הצדק  <BR>
והמוסר, תוך כדי התמודדות עם מציאות מורכבת ולשם <BR>
כך, אכן מן הראוי שנוכל "להשכיל את כל אשר נעשה" <BR>
וכדברי הרש"ר הירש "ללכת בתבונה".               </P>
<P ALIGN="RIGHT">
</P>
<P ALIGN="RIGHT">
<FONT SIZE="-1">       .פנחס לייזר, עורך שבת שלום, הוא פסיכולוג</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"הגר מביא וקורא": ההצטרפות לברית איננה עניין   <BR>
ביולוגי אלא הכרעה רצונית.                      </h4>
<P ALIGN="RIGHT">
הגר  מביא  וקורא,  שנאמר  לאברהם  'אב המון    <BR>
גוים נתתיך' הרי  הוא  אב  כל  העולם כולו שנכנסין<BR>
תחת כנפי  שכינה, ולאברהם היתה השבועה תחלה שיירשו<BR>
                                &hellip;בניו  את  הארץ<BR>
<FONT SIZE="-1">        (משנה תורה לרמב"ם, הלכות בכורים ד , ג) </FONT></P>

<P ALIGN="RIGHT">
הגיעו אלי שאלות מרנא ורבנא עובדיה המשכיל המבין <BR>
גר הצדק, ישלם ה' פעלו ותהי משכורתו שלימה מעם ה'<BR>
אלוהי ישראל, אשר בא לחסות תחת כנפיו.           </P>
<P ALIGN="RIGHT">
שאלת על עסקי הברכות והתפילות, בינך לבין עצמך או<BR>
האם תתפלל בציבור, היש לך לומר: "אלוהינו ואלוהי <BR>
אבותינו", "ואשר קדשנו במצוותיו וציונו", "ואשר  <BR>
הבדילנו", "ואשר בחר בנו" וכל כיוצא באילו       <BR>
העניינים.                                      </P>
<P ALIGN="RIGHT">
יש לך לומר הכול כתקנן, ואל תשנה דבר, אלא כמו   <BR>
שיתפלל כל אזרח מישראל כך ראוי לך לברך ולהתפלל, <BR>
בין שתתפלל ביחידי, בין שתהיה שליח ציבור. ועיקר <BR>
הדבר, שאברהם אבינו לימד כל העם והשכילם והודיעם <BR>
דת האמת, וייחודו של הקדוש ברוך הוא, ובעט בעבודה<BR>
זרה, והיפר עבודתה, והכניס בנים רבים תחת כנפי   <BR>
השכינה ולימדם והורם, וציווה בניו ובני ביתו אחריו<BR>
                                  &hellip;'לשמור דרך ה</P>
<P ALIGN="RIGHT">
לפיכך, כל מי שנתגייר עד סוף כל הדורות וכל      <BR>
המייחד שמו של הקדוש ברוך הוא כמו שהוא כתוב     <BR>
בתורה, מתלמידיו של אברהם אבינו עליו השלום הוא, <BR>
ובני ביתו הם כולם.                             </P>
<P ALIGN="RIGHT"><FONT SIZE="-1">
 )מתוך תשובת הרמב"ם לעובדיה הגר(               </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"והלכת בדרכיו": אין לתרץ זלזול במצוות בין אדם  <BR>
לחברו על-ידי "דבקות בה'".                      </h4>
<P ALIGN="RIGHT">
"יקימך ה' לו לעם קדוש כאשר נשבע לך, כי תשמור את<BR>
מצות ה' אלהיך והלכת בדרכיו":                   </P>
<P ALIGN="RIGHT">
"כי תשמור" באופן שמי שרוצה להתנהג בקדושה       <BR>
ודביקות לא יחפוץ להבדל ממעשה המצוות, שלפעמים הם<BR>
מסירים הדבקות, אבל מכל מקום, ההכרח לשמור המצוות,<BR>
בין השייכים לשמים בים השייכים לאדם ולחברו,     <BR>
והיינו "והלכת בדרכיו": מה הוא רחום, אף אתה רחום<BR>
וכו&hellip; וכבר נתבאר בפרשת ציצית אזהרה זו שלא יהי   <BR>
מנהג קדושה וחסידות מסיר ממעשה המצוות אפילו מה  <BR>
שבין אדם לחברו. ..ויש כמה מצוות שאי אפשר לעשותם<BR>
בשעת דבקות, ומכל שכן והלכת בדרכיו שהוא עסקי בני<BR>
אדם, ועל כן יסיח דעת בשעת מעשה מקדושה, מכל מקום<BR>
יקימך ה' לעם קדוש, ומיד אחר המעשה תשיג הקדושה  <BR>
                       &hellip;והדביקות כמו שהיה תחילה</P>
<P ALIGN="RIGHT"><FONT SIZE="-1">
)מתוך פירוש  העמק דבר לנצי"ב מוולוז'ין(        </FONT></P>

<P ALIGN="justify"><HR WIDTH="95%" ALIGN=CENTER>
</P>



<h3 ALIGN="RIGHT">
"וכתבת על האבנים &hellip;באר היטב": בשבעים לשון       </h3>
<P ALIGN="RIGHT">
"באר היטב" מורה אפוא , שיש לפרש את הדברים ולקרב<BR>
אותם אל ההבנה. ולמדו מכאן שהעתק זה של התורה כלל<BR>
גם תרגום לצורך הבנת אומות העולם, שכן ישראל הוא <BR>
רחוק מאותו פרטיקולריזם המיוחס לו על ידי זרים,  <BR>
אלא מראש הוא ראה את שליחותו בהבאת גאולה רוחנית <BR>
ומוסרית לכלל האנושות, ועם כניסת התורה לארץ ישראל<BR>
כבר החלה ישועת העתיד של כל העמים.              </P>
<P ALIGN="RIGHT">
<FONT SIZE="-1">        (מתוך פירוש הרש"ר הירש על דברים כ"ז, ח)</FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

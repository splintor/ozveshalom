<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פסח</FONT><BR>
<FONT SIZE="3" COLOR="navy">גליון מס' 131 תש"ס</FONT><BR>

 </p>


<P ALIGN="RIGHT">
<B>                                ולא יראה לך חמץ</B></P>

<P ALIGN="RIGHT">
<B>  אור לארבעה עשר,  בודקין את החמץ לאור הנר.  כל<BR>
מקום שאין מכניסין בו חמץ, אין צריך בדיקה. )משנה<BR>
פסחים  א , א(                                  </B></P>
<P ALIGN="RIGHT">
אור  לארבעה  עשר בודקין את החמץ  לאור  הנר -   <BR>
אין  בודקין  לא לאור החמה ולא לאור  הלבנה  אלא <BR>
לאור הנר ]לפי שבדיקת הנר יפה מרובה[ אע"פ  שאין <BR>
ראיה לדבר, זכר לדבר )צפניה א(                  </P>
<P ALIGN="RIGHT">
'והיה  בעת  ההיא  אחפש את ירושלים בנרות' ואומר:<BR>
)משלי כ( 'נר אלהים נשמת אדם'.                  <BR>
)תוספתא פסחים פרק א משנה א(                    </P>
<P ALIGN="RIGHT">
שנו רבותינו: אור לארבעה  עשר  בודקין  את  החמץ <BR>
לאור הנר על שם 'חופש  כל חדרי בטן וכו'' דבר אחר:<BR>
'נר ה' נשמת  אדם'  -  א"ר  אחא:  הנפש  מגדת כל <BR>
דבר ודבר שאדם  עושה  במטמוניות  בחשך  ובגלוי   <BR>
ודפתראות )מחברות( כתובות   לפני  הקב"ה  על  מה <BR>
שבני  אדם  עושים. )ילקוט שמעוני משלי כ(        </P>


<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
בשבח השאלה                                     </h2>
<h3 ALIGN="RIGHT">
יוסי פניני                                     </h3>

<P ALIGN="RIGHT">
המדרש - הוא הכלי הנתון בידי חז"ל שדרכו וממנו הם<BR>
שואבים ומפרים את עולמם-עולמנו הרוחני-הפנימי.   </P>
<P ALIGN="RIGHT">
"ששה דברים קדמו לבריאת העולם, יש מהן שנבראו,   <BR>
ויש מהן שעלו במחשבה להבראות, התורה והכסא הכבוד <BR>
נבראו, תורה מנין? שנאמר )משלי ח(' ה' קנני ראשית<BR>
דרכו', כסא הכבוד מנין? דכתיב )תהלים צג( 'נכון  <BR>
כסאך מאז וגו', האבות וישראל ובית המקדש ושמו של <BR>
משיח עלו במחשבה להבראות, האבות מנין, שנאמר )הושע<BR>
ט( כענבים במדבר וגו', ישראל מנין? שנאמר )תהלים <BR>
עד( 'זכור עדתך קנית קדם', בית המקדש מנין? שנאמר<BR>
)ירמיה יז( 'כסא כבוד מרום מראשון וגו', שמו של  <BR>
משיח מנין? שנאמר )תהלים עב( 'יהי שמו לעולם     <BR>
וגו'', רבי אהבה ברבי זעירא אמר: אף התשובה, שנאמר<BR>
)שם /תהלים/ צ( 'בטרם הרים יולדו, ואותה השעה תשב<BR>
אנוש עד דכא וגו' " )בראשית רבה פרשה א /ד(      </P>

<P ALIGN="RIGHT">
הקורא  ודאי יתמה, מהיכן שאבו בעלי המדרש את     <BR>
התעוזה להוסיף ולעבות את הספור המקראי וכאילו לרדת<BR>
לסוף דעתו של בורא עולם . ולתת לו נופך שהמספר   <BR>
המקראי, או שמנע מאתנו או שלא העלה בדעתו, -וודאי<BR>
שהדבר צריך ומחייב לימוד. מיותר לציין שאם אותה  <BR>
תוספת הופכת בתודעת הדרשן לחלק אימננטי מתוכנו של<BR>
הסיפור, הרי שהוא הופך במודע לשותף פעיל בכתיבת  <BR>
הספר ואפשר והוא כותב יצירה חדשה שלא הייתה יצירת<BR>
המספר הראשוני.                                 </P>
<P ALIGN="RIGHT">
 - "&hellip;ולגופו של מדרש - "דברים שקדמו לבריאת העולם<BR>
נראים הדברים שבסיס הרעיון של הדרשן היה לבחון את<BR>
אותם דברים שחוק היסוד של העולם הנברא אינו חל   <BR>
עליהם  - והוא ממד הזמן. הזמן הוא היתד הנקבעת   <BR>
בתוהו ובהו שממנו ואילך חלים על כל הנבראים חוקיו.<BR>
"דברים שקדמו לבריאת העולם" משמעם - דברים שלא   <BR>
חלים עליהם חוקי הזמן, שאין בהם עבר הווה ועתיד, <BR>
שאין בהם ראשית ואחרית .                        </P>
<P ALIGN="RIGHT">
כדרכו של המדרש, כל אחד ממרכיבי טיעוניו "כאילו" <BR>
מעוגן במקראות ובפסוקים - מכאן כוחו ומכאן מקור  <BR>
סמכותו "כביכול".                               </P>
<P ALIGN="RIGHT">
"רבי אהבה ברבי זעירא אמר: אף התשובה" - מתוך    <BR>
דברי המדרש או סדרי העורך של הדרשות לא ברור לאיזו<BR>
קטגוריה נופלת "התשובה", האם בין הדברים ש"קדמו  <BR>
לבריאת העולם" או לאותם "שעלו במחשבה להבראות". אך<BR>
לא בזה מסתיים הקושי בדברים. לאיזו "תשובה" מתכוון<BR>
רבי אהבה בדבריו ? האם ל"תשובה" המוכרת לנו שעיקרה<BR>
היא לשוב למקום שהיית בו או "תשובה" מלשון מענה  <BR>
לשאלה.                                         </P>
<P ALIGN="RIGHT">
לעינינו היית רוצה לראות בכוונת דבריו הסתומים של<BR>
רבי אהבה את האפשרות השניה שכביכול אומרת "יש    <BR>
תשובה" לכל שאלה, לכל קושיה, לכל פקפוק ולכל תהיה<BR>
יש תשובה - אולי לא כאן, אולי לא ממקור מסוים,   <BR>
אולי לא בזמן מסוים - אבל היא נמצאת, היא קיימת, <BR>
שהרי היא נבראה קודם בריאת העולם וממילא חוקי הזמן<BR>
לא חלים עליה - ומבין שיטי דבריו של רבי אהבה עולה<BR>
העמדה שאפשר ואותה רצה לומר - אם יש תשובה לכל דבר<BR>
- מותר, רצוי, לגיטימי גם לשאול -כל שאלה - וכל  <BR>
שאלה היא לגיטימית מעצם העובדה שהיא נשאלה.      </P>

<P ALIGN="RIGHT">
ובאנו בעולמה של השאלה.                         </P>
<P ALIGN="RIGHT">
עולם השאלות שלנו נחלק לשניים : שאלות שבין אדם  <BR>
לחברו ושאלות שבין אדם למקום.                   </P>

<P ALIGN="RIGHT">
ננסה להדגים על פי נקודת המוצא בה כל שאלה היא   <BR>
לגיטימית - עד כמה היו חז"ל בדרכם נכונים לעמוד  <BR>
אחר הצהרה זו שבה השאלה היא נדבך חשוב ואולי מכריע<BR>
בעולמם:                                        </P>

<P ALIGN="RIGHT">
שאלות שבין אדם למקום:                          </P>
<P ALIGN="RIGHT">
"דאמר רבי יהושע בן לוי: למה נקרא שמן אנשי כנסת <BR>
הגדולה ? שהחזירו עטרה ליושנה. אתא משה אמר )דברים<BR>
י( 'האל הגדל הגבר והנורא', אתא ירמיה ואמר: נכרים<BR>
מקרקרין בהיכלו, איה נוראותיו? לא אמר נורא. אתא <BR>
דניאל, אמר: נכרים משתעבדים בבנין, איה גבורותיו?<BR>
לא אמר גבור. אתו אינהו ואמרו: אדרבה, זו היא    <BR>
גבורת גבורתו שכובש את יצרו, שנותן ארך אפים     <BR>
לרשעים. ואלו הן נוראותיו - שאלמלא מוראו של הקדוש<BR>
ברוך הוא, היאך אומה אחת יכולה להתקיים בין      <BR>
האומות? ורבנן היכי עבדי הכי ועקרי תקנתא דתקין  <BR>
משה! - אמר רבי אלעזר: מתוך שיודעין בהקדוש ברוך <BR>
הוא שאמתי הוא, לפיכך לא כיזבו בו." )בבלי  יומא <BR>
סט , ע"ב(                                      </P>

<P ALIGN="RIGHT">
ביסודה של הדרשה מונחת הנחת יסוד שתאריו החיוביים<BR>
של האל ]הגדול הגבור והנורא[ כפי שנוסחו על ידי  <BR>
משה, קבלו גם את אישור הגבורה עליהם. לתארים  יש <BR>
תוכן ומשמעות מאד ספציפית שאליה כוון משה. מתוך  <BR>
הקשר הדברים עולה כאילו התארים ומשמעותם המיוחדת <BR>
הונחלו מדור לדור. ירמיהו, שמילות הקוד של משה   <BR>
ומשמעותם הונחלו לו, עומד מול מציאות שתוארו של  <BR>
האל "הנורא", אינה עומדת במבחן. האל "הנורא" ש"לית<BR>
אתר פנוי מיניה" אך מצמצם נוכחות במקדש. וירמיהו <BR>
העומד על חורבות המקדש העשן -  "איה נוראותיו?"  <BR>
הוא שואל-מטיח כלפי שמיא. ומול השמים השותקים הוא<BR>
משיב בשתיקתו הרועמת "לא אמר נורא". באותה מתכונת<BR>
ובסיטואציה שונה עומד דניאל ונוקט באותה תגובה.  <BR>
התגובה האלטרנטיבית של אנשי הכנסת הגדולה שמשמשת <BR>
בדרשה מודל למעשה גדול הוא בכך שהם נוטלים את    <BR>
התארים החיוביים אך מטילים על האדם, שלוש פעמים  <BR>
ביום, בתקנת תפילת העמידה שתקנו להתייחס אל מושגי<BR>
הערך של  האל: הגדול הגיבור והנורא,  ולצקת כל   <BR>
פעם, כל הזמן, משמעות מחדשת במונחים -  והוא עניין<BR>
גדול לעיון. אך לדרכנו שלנו אולי מן הראוי לעמוד <BR>
על דברי רבי אלעזר המשיב לשואל איך העיזו רבנן ] <BR>
ירמיה ודניאל [ לעשות כדרך שעשו,  והוא משיב:    <BR>
"מתוך שיודעין בהקדוש ברוך הוא שאמתי הוא, לפיכך <BR>
לא כיזבו בו". המחויבות לאמת הפנימית, למצוקה,   <BR>
לתהייה, לספק ואף לערעור ולהתרסה וביטויים של כל <BR>
אלא הם לגיטימיים וראויים "מתוך שיודעין בקב"ה   <BR>
שאמיתי הוא&hellip;" ואפשר והאמת לא נראית כאן, והתשובה <BR>
למצוקה הגדולה הנפשית הפיזית והאמונית לא ניתנת  <BR>
כאן, אבל היא קיימת ואולי במקום אחר, ואולי בזמן <BR>
אחר, ואולי בדרך אחרת - ואם כך הדבר, ראויה השאלה<BR>
שתישאל, והתהייה שתבוא לידי ביטוי.              </P>

<P ALIGN="RIGHT">
שאלות שבין אדם לחברו                           </P>
<P ALIGN="RIGHT">
התחום העדין והרגיש ביותר ביחסים שבין אדם לחברו <BR>
הוא התחום שבין ילדים והוריהם.                  </P>
<P ALIGN="RIGHT">
חובות ההורה על ילדיו וחובות הילד על הוריו      <BR>
העסיקו את התורה ואת חז"ל רבות.                 </P>
<P ALIGN="RIGHT">
הברייתא המובאת להלן ממצית עמדה מקובלת ומפותחת  <BR>
במחשבת חז"ל:                                   </P>
<P ALIGN="RIGHT">
"תנו רבנן: איזהו מורא, ואיזהו כיבוד? מורא - לא <BR>
עומד במקומו, ולא יושב במקומו, ולא סותר את דבריו,<BR>
ולא מכריעו; כיבוד - מאכיל ומשקה, מלביש ומכסה,  <BR>
מכניס ומוציא." )בבלי קידושין  לא, ע"ב(         </P>

<P ALIGN="RIGHT">
 לענייננו, חשובים דברי הברייתא ביחס למורא הורים<BR>
"לא סותר את דבריו ולא מכריעו.." ונראים הדברים  <BR>
כפשטותם שבמערכת היחסים אב לבנו ואם לבתה מנוסח  <BR>
לפנינו "טאבו", את ההורים לא שואלים, על ההורה לא<BR>
מקשים וודאי שלא מבטאים עמדה שעומדת בניגוד לדעתם.</P>
<P ALIGN="RIGHT">
ובענייני דיומא, עולים דברים אחרים...            </P>
<P ALIGN="RIGHT">
"מזגו לו כוס שני וכאן הבן שואל אביו. ואם אין   <BR>
דעת בבן, אביו מלמדו מה נשתנה הלילה הזה מכל     <BR>
הלילות, שבכל הלילות אנו אוכלין חמץ ומצה הלילה  <BR>
הזה כולו מצה? שבכל הלילות, אנו אוכלין שאר ירקות<BR>
הלילה הזה מרור?  שבכל הלילות אנו אוכלין בשר צלי<BR>
שלוק ומבושל הלילה הזה כולו צלי? שבכל הלילות אנו<BR>
מטבילין פעם אחת הלילה הזה שתי פעמים? ולפי דעתו <BR>
של בן אביו מלמדו. מתחיל בגנות ומסיים בשבח ודורש<BR>
מארמי אובד אבי עד שיגמור כל הפרשה כולה." )משנה <BR>
פסחים י, ד(                                    </P>
<P ALIGN="RIGHT">
כפשוטם, נראים הדברים ששאלות הבן הן "ארבעת      <BR>
הקושיות" שאותן שואל הבן, "ואם אין דעת בבן אביו <BR>
מלמדו".                                        </P>
<P ALIGN="RIGHT">
אך המשנה, שבעיקרה מובאת לפנינו שאינה מנוקדת וגם<BR>
אינה מפוסקת, פותחת לפנינו דרך קריאה אלטרנטיבית <BR>
שראוי אולי לשים את ליבנו אליה                  </P>
<P ALIGN="RIGHT">
המשנה בנויה בשלושה מדרגים  ומקבילותיה מצויות  <BR>
ברישא ובסיפא של המשנה                          </P>
<P ALIGN="RIGHT">
ברישא:                                         </P>
<P ALIGN="RIGHT">
מ?דרג ראשון: "וכאן הבן שואל את אביו" - כל שאלה <BR>
שיש לו לשאול                                   </P>
<P ALIGN="RIGHT">
מדרג שני : "ואם אין דעת אביו מלמדו" - לשאול...   </P>
<P ALIGN="RIGHT">
מדרג שלישי : ] מבין השיטין עולה הטכסט הנסתר    <BR>
האומר : "ואם אין דעת באב ללמד את בנו לשאול" -  <BR>
הרי לפניך דוגמאות של שאלות[: "מה נשתנה..."      </P>
<P ALIGN="RIGHT">
ובסיפא של המשנה: במקביל למדרג "הבן השואל" ] כל <BR>
שאלה שיש לו לשאול...[ : "ולפי דעתו של בן אביו    <BR>
מלמדו" - כמו אמירה- הנחיה כללית, לצורך הרגישות <BR>
של האב לענות לבנו "בגובה העיניים" שלו. וממילא  <BR>
דברים אמורים גם ביחס לאב המלמד את בנו  לשאול.  </P>
<P ALIGN="RIGHT">
ובמקביל למדרג  "האב שאין בו דעת ללמד את בנו    <BR>
לשאול" , מניחה המשנה שגם אין בו דעת להשיב ומציעה<BR>
מתכונת תשובה : "מתחיל בגנות ומסיים בשבח..."      </P>
<P ALIGN="RIGHT">
נמצאנו למדים שלושה דברים :                     </P>
<P ALIGN="RIGHT">
האחד- שביסודו של ליל הסדר לצד העלאת זכרה       <BR>
ההיסטורי של יציאת מצרים, עומדת חווית השאלה -   <BR>
שודאי תפקידה להקרין על כל ימות השנה.           </P>
<P ALIGN="RIGHT">
השני - בין כל אב ובן אמורה "להיכתב" בכל שנה    <BR>
ושנה הגדה חדשה - שהרי שאלות הבן משתנות וממילא  <BR>
תשובות האב על פי דעתו של בנו, גם הן משתנות .   </P>
<P ALIGN="RIGHT">
והשלישי -  היוצא לנו מדברינו, שההגדה של פסח    <BR>
שאנו שבים וקוראים בה מידי שנה בשנה, היא בדרגה  <BR>
השלישית, של הבן שאינו יודע לשאול והאב שאין בו  <BR>
דעת ללמדו ...ואך גם  כאן "בעל ההגדה" לא מוותר על <BR>
חווית השאלה. ודאי שאלה היא במקומה לשאול על "פרשת<BR>
הבאת ביכורים", המובאת בספר דברים שמשמשת מקור   <BR>
ללמוד ודרישת  יציאת מצרים ולא פרשיות המקור בספר<BR>
שמות. ואף יתרה מזאת המשנה אומרת לנו "ודורש עד  <BR>
סוף כל הפרשה כולה" והגדתנו לא עושה כן, את הפסוק<BR>
: "ויבאנו אל המקום הזה ויתן לנו את הארץ הזאת ארץ<BR>
זבת חלב ודבש" ]דברים כו.ח[ היא אינה דורשת.     <BR>
וודאי העניין מעורר כשלעצמו שאלות קשות ואפילו   <BR>
אקטואליות...                                   </P>
<P ALIGN="RIGHT">
ואיך מיישבים את הקושי שבין הברייתא מקידושין    <BR>
לבין משנה פסחים -??  שאלה...                     </P>
<P ALIGN="RIGHT">
<FONT SIZE="-1">       יוסי פניני הוא מנהל אגף החינוך בקרן תל"י</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
הקב"ה, כביכול, סובל עם הסובלים                 </h3>
<P ALIGN="RIGHT">
וכן  אתה  מוצא  כל  זמן שישראל  משועבדין,      <BR>
כביכול שכינה עמהם, שנאמר  'ויראו את  אלהי ישראל<BR>
ותחת רגליו כמעשה לבנת בספיר' וכשנגאלו מה הוא   <BR>
אומר? 'וכעצם  השמים לטוהר' ונאמר 'בכל צרתם לו  <BR>
צר'.  אין לי אלא  צרת  ציבור, צרת יחיד מנין?   <BR>
תלמוד לומר 'יקראני ואענהו עמו אנכי בצרה'.      <BR>

<FONT SIZE="-1">               (מכילתא  בא מסכת דפסחא, פרשה יד)</FONT></P>

<P ALIGN="RIGHT">
אלמלא מקרא כתוב אי אפשר לאמרו, כביכול  אמרו    <BR>
ישראל לפני הקב"ה: 'עצמך פדית' )מכילתא בא, צט   <BR>
ע"א(                                           </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"מתחיל בגנות ומסיים בשבח"                      </h3>

<P ALIGN="RIGHT">
בערבי  פסחים  )פסחים  קט"ז  ע"א( בהגדה  'מתחיל <BR>
בגנות  ומסיים  בשבח',    ולמה  מתחיל  בגנות?   <BR>
רק שמפני שאין לשבח הכרה אמיתית רק מן ההפך. )נצח<BR>
ישראל למהר"ל מפראג עמוד ט/א(                   </P>

<P ALIGN="RIGHT">
רק כך סדר הבריאה ברישא חשוכא  והדר  נהורא      <BR>
)תחילה חושך ולאחר מכן אור(,  כי יתרון האור ניכר<BR>
מן החושך ונעשה  החושך  כסא  לו.  ולכך מתחיל    <BR>
בגנות שגם  הגנות  הוא מכלל השבח והכונה לו.     <BR>

<FONT SIZE="-1">           (דובר צדק לרבי צדוק הכהן מצות עשה א)</FONT></P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

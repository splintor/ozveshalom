<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת כי תשא</FONT><BR>
<FONT SIZE="3" COLOR="navy">גליון מס' 123 תש"ס</FONT><BR>

 </p>

<P ALIGN="RIGHT">
אמר רבי  יוחנן:  בתחלה  היה משה למד  תורה <BR>
ומשכחה  עד  שניתנה לו במתנה, שנאמר:<BR>

                              )שמות לא( 'ויתן<BR>
אל משה ככלתו לדבר אתו'.<BR>

<FONT SIZE="-1">(נדרים דף לח, ע"א)</FONT> </P>

<h3 ALIGN="RIGHT">
"ויתן אל משה ככלתו  לדבר אתו": התורה שבעל-פה<BR>
כיצירה משותפת.  </h3>
<P ALIGN="RIGHT">
'לדבר  אתו':   מלמד  שהיה  משה  שומע מפי הגבורה<BR>
וחוזרין ושונין  את ההלכה שניהם יחד.<BR>

<FONT SIZE="-1">(רש"י שמות  לא ,יח) </FONT></P>
<P ALIGN="RIGHT">
...ואמר הכתוב "לדבר אתו", אליו מבעי )היה נכון<BR>
יותר( כלשון המקרא אל משה, אלא נכלל בזה כוח תורה<BR>
שבעל-פה וכמבואר במדרש רבה, שהיו כביכול למדים<BR>
ביחד וכפי שפירש רש"י, והיינו סייעתא דשמיא היה<BR>
בשפע על משה לעמוד על כוחה העצום שאין לה קץ. <BR>

<FONT SIZE="-1">(מתוך "העמק דבר" לנצי"ב מוולוז'ין שם,שם)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<B><I><P ALIGN="RIGHT">
לעילוי נשמת חברתנו האהובה <BR>

חוה ברכה לבית לוי<BR>

 בת ישראל צבי וגיטל</P></I></B>

<I><P ALIGN="RIGHT">
חמשים שערי בינה נבראו בעולם, <BR>

כולם נתנו למשה חסר אחת <BR>

שנאמר)תהלים ח,ו(,: "ותחסרהו מעט מאלהים" )נדרים<BR>
לח.(</P></I>

<h2 ALIGN="RIGHT">
כי תשא: בין אחריות להכלה</h2>

<h3 ALIGN="RIGHT">
טובה אביחי-קרמר</h3>

<P ALIGN="RIGHT">
בדחילו וברחימו אני נגשת להציע מחשבות והרהורים<BR>
על פרשה זו, בה הנסתר והסתום מרובים מן הגלוי <BR>
והמפורש.</P>
<P ALIGN="RIGHT">
הרב שמשון רפאל הירש  כבר אמר על השיח בפרשתנו בו<BR>
מבקש משה מהקב"ה את הבקשה "הראני נא את דרכך ואדעך<BR>
למען אמצא חן בעינך וראה כי עמך הגוי הזה" )לג,<BR>
יג(: </P>
<P ALIGN="RIGHT">
"כל הבא לתרגם ולבאר את תוכן הפסוקים יב- כג,<BR>
עליו לגשת אל הקודש באימה וברתת - יותר מאשר לכל<BR>
פרשה אחרת מדברי אלקים חיים. בפסוקים האלה מביאה<BR>
אותנו התורה עד גבול ההכרה על אודות מהות הא-ל,<BR>
ובהם היא רומזת על מה שמעבר לגבול הזה, למען נדע<BR>
כי לא נשיגו בכוח אותה מידת ההכרה, שניתנה לנו<BR>
בחיי חלדנו. היאך לא נירא להחטיא את נקודת האמת<BR>
ואת קו הדרך הישרה- בבואנו לנסות ולהבין תוכן<BR>
הדברים ולהביא אותו לידי ביטוי הולם! משום כך ננסה<BR>
להביא רק פשוטם של דברים על פי משמעותם והקשרם של<BR>
מקראות." )רש"ר הירש, ספר שמות, עמ' תמד(.</P>
<P ALIGN="RIGHT">
ברוח דברים אלו קבלו נא דברי כדברי הדיוט ורגיל,<BR>
המעורב בדעת עם הבריות...</P>
<P ALIGN="RIGHT">
בזמן היות משה רבנו על  ההר, הוא השתחרר מן הגשמי<BR>
שבו והתמזג עם הרוחני והמטפיסי של הא-ל. הקרבה הזו<BR>
שבין משה לקב"ה מטשטשת את הגבולות שביניהם עד רגע<BR>
השיא בו משה מבקש מן הא-ל: "הראני נא את כבודך"<BR>
)לג, יח(. פן אחר של קרבה זו בא לידי ביטוי<BR>
ברגעים הקשים שבהם מטיח הקב"ה אשמה במשה ומאשים<BR>
אותו שעמו, שהוא )משה( הוציא ממצרים, ש?חת. </P>
<P ALIGN="RIGHT">
משל למה הדבר דומה? לבן שיצא לתרבות רעה. הוריו,<BR>
מתוך התגוננות, מאשימים זה את זה באחריות למצב.<BR>
כך, באירוע כואב זה, כש'הבן' סטה מן הדרך, שאלת<BR>
האשמה עולה כהטחה , בנימה כועסת.</P>
<P ALIGN="RIGHT">
ברצוני להציע כי הציר שסביבו סובב אירוע זה הוא<BR>
השאלה של אחריות. מי אחראי לחטאו של העם? האם זו<BR>
האחריות של הקדוש ברוך הוא, כביכול? של משה? של<BR>
אהרון? או של העם עצמו? </P>
<P ALIGN="RIGHT">
שש פעמים בפרק לב בהקשר זה עולה ההתייחסות לשאלה<BR>
מי העלה את בני ישראל ממצרים. המשתמע משאלות אלו:<BR>
של מי העם הזה? מי אחראי לחטאו? לטעויותיו? והחשוב<BR>
לגבינו: אלו השלכות יש מכך, לנו המנסים ללמוד מן<BR>
המסופר ולהפיק משמעויות ותובנות לחיינו ולמעשינו?</P>
<P ALIGN="RIGHT">
בבדיקת ההקשרים השונים נגלה כי הביטוי מופיע<BR>
לראשונה בדברי העם. כשבושש משה לרדת מן ההר, התקהל<BR>
העם החרד על אהרון ובקש ממנו: "קום עשה לנו אלקים<BR>
אשר ילכו לפנינו כי-זה משה האיש אשר העלנו מארץ<BR>
מצרים לא ידענו מה -היה לו" )לב, א(. על העגל<BR>
אמרו: "אלה אלהיך ישראל אשר העלוך מארץ מצרים"<BR>
)לב, ד(. בני ישראל, חודשים ספורים אחרי יציאתם<BR>
מעבדות מצרים חסרי בטחון וקטני אמונה. הם זקוקים<BR>
להנהגה גלויה ונראית. העדרו הממושך של משה גורם<BR>
לעם חרדה עצומה לא רק לגורלו של משה, אלא לגורלם<BR>
הם. הנסים המופלאים שנעשו להם במהלך הוצאתם ממצרים<BR>
הולכים ומטשטשים מזיכרונם. הם יצאו מן העבדות אך<BR>
הם זקוקים לעבוד משהו גלוי, נוכח ונראה. הם זקוקים<BR>
לנוכחות מתמדת של הסמל של הא-ל במחניהם.</P>
<P ALIGN="RIGHT">
הפעמים הבאות נאמרות על ידי הקב"ה הפונה אל משה<BR>
בהאשמה:</P>
<P ALIGN="RIGHT">
"לך רד כי שחת עמך אשר העלית מארץ מצרים סרו מהר<BR>
מן הדרך אשר צויתם עשו להם עגל מסכה וישתחוו לו<BR>
ויזבחו לו ויאמרו אלה אלהיך ישראל אשר העלוך מארץ<BR>
מצרים". )לב, ז( "לך רד"- במילים אלו יש גירוש<BR>
כפול "כי שחת עמך". עמך, לא עמי או העם, ובהמשך<BR>
הרחבת האחריות על משה: "אשר העלית ממצרים". הקב"ה<BR>
מטיח במשה כי עמו )של משה(, שמשה העלה ממצרים,<BR>
שחת. נדמה כי לא רק הארצי דבק באלוהי )משה בקב"ה(<BR>
אלא גם האלוהי -כביכול - מתנהג כאנושי- מאשים<BR>
ומשליך מעצמו אחריות להוצאת העם ממצרים ולמעשיו.</P>
<P ALIGN="RIGHT">
האזכור החמישי הוא על ידי  משה, הראשון המעלה את<BR>
העניין מתוך ביטוי לאחריות ולא לאשמה. "ויחל משה<BR>
את פני ה' אלהיו ויאמר: למה ה' יחרה אפך בעמך אשר<BR>
הוצאת מארץ מצרים בכח גדול וביד חזקה:")לב, יא(<BR>
הפניה בפסוק זה היא רכה ואינה מאשימה. משה בענוותו<BR>
יודע את מקומו. הוא אינו מתבלבל מדברי ה' המנסה<BR>
לשייך לו כוחות לא לו. </P>
<P ALIGN="RIGHT">
ובפעם האחרונה בפרקנו, בשיח שבין משה לאהרון<BR>
כשמשה מברר: "מה עשה לך העם הזה כי הבאת עליו חטאה<BR>
גדולה?". לפי אהרון העם הוא האשם. "אתה ידעת את<BR>
העם כי ברע הוא.... ויאמרו לי עשה לנו אלהים אשר<BR>
ילכו לפנינו כי-זה משה האיש אשר העלנו מארץ מצרים<BR>
לא ידענו מה-היה לו" )לב, כא-כג(  אהרון חוזר מלה<BR>
במלה על דברי העם אליו. מעגל האשמה אינו מסתיים,<BR>
הוא חוזר חלילה. האצבע המאשימה ממשיכה בפעולתה...<BR>
אהרון לא ידע לעמוד בפרץ. מתוך רצונו לשמור על שקט<BR>
הוא לא הגיע לעימות עם העם. על כך שילם העם מחיר <BR>
גבוה מאוד.</P>
<P ALIGN="RIGHT">
נראה כי בהתייחסויות הרבות למצרים מפנה אותנו<BR>
הכתוב לגורם האשם. עצם השהות במצרים היא האשמה. כך<BR>
אומר המדרש )שמות רבה פרשה מג(:</P>
<P ALIGN="RIGHT">
 "למה יחרה אפך בעמיך אשר הוצאת מארץ מצרים"- מה<BR>
ראה להזכיר כאן יציאת מצרים?</P>
<P ALIGN="RIGHT">
 אלא אמר משה: רבון העולם, מהיכן הוצאת אותם?<BR>
ממצרים, שהיו כולם עובדי טלאים...</P>
<P ALIGN="RIGHT">
כך אמר משה: רבון העולם, הנחת כל העולם ולא שעבדת<BR>
בניך אלא במצרים שהיו עובדים טלאים</P>
<P ALIGN="RIGHT">
 ולמדו מהם בניך, ואף הם עשו העגל. לפיכך אמר<BR>
"אשר הוצאת מארץ מצרים"- דע מהיכן הוצאת אותם. </P>
<P ALIGN="RIGHT">
במדרש זה, ברצותו לסנגר על העם, מנסה משה לרמוז<BR>
לאחריותו של הקב"ה ששיעבד את בניו במצרים, שם למדו<BR>
מדרכיהם של מצרים.</P>
<P ALIGN="RIGHT">
ברצוני להציע, לסיום, מפתח  לקריאה אפשרית של<BR>
הפרשה הטמון בשמה. השרש נ.ש.א במקרא מופיע שש מאות<BR>
וחמישים פעם בהטיות ובמשמעויות שונות. בדרכה<BR>
הנפלאה השפה המקראית  משתמשת בפועל אחד למשמעויות<BR>
רבות. כך בפרשתנו : לראשונה מופיעה המילה במשמעות<BR>
של לספור ולמנות, "כי תשא את ראש בני ישראל<BR>
לפקודיהם...")ל, יב(. בשניה- במשמעות של סלח:<BR>
"ועתה אם-תשא חטאתם ואם-אין מחני נא מספרך אשר<BR>
כתבת" )לב, לב(. ולבסוף-לקראת סוף הפרשה  )בשיח<BR>
אליו התייחס הרש"ר הירש בפתיחה( כשיש אפשרות<BR>
לתיקון עם נתינת הלוחות השניים, כשמשה ניצב עם<BR>
הקב"ה המונה את מידותיו, ביניהם:  "נוצר חסד<BR>
לאלפים נושא עוון ופשע וחטאה..." )לד, ז(. משמעות<BR>
המלה 'נושא' בפסוק זה אפשרית כמונה וכן כסולח, אך<BR>
ניתן להבין אותה גם במשמעות מקראית אחרת. משמעות<BR>
נ.ש.א היא גם -להכיל, כמו בפסוק: "ולא נשא אותם<BR>
הארץ לשבת יחד" )בראשית יג, ו(. </P>
<P ALIGN="RIGHT">
אחת ממידותיו של הקב"ה היא יכולתו להכיל את העוון<BR>
והפשע כשם שהוא נוצר את החסד. בהרחבה, אם נקרא את<BR>
שם הפרשה במשמעות זו, משמעות עכשווית ,<BR>
פוסט-מודרנית, נקבל ציון דרך להבנתה; כי-תשא: <BR>
לשאת, להכיל את הקורה.</P>
<P ALIGN="RIGHT">
כל המוזכרים בפרשת כי-תשא נושאים באחריות למעשה<BR>
של בני ישראל. </P>
<P ALIGN="RIGHT">
הקב"ה, כביכול- ששיעבד את בני ישראל במצרים.</P>
<P ALIGN="RIGHT">
המצרים-שעבדו לטלאים, מהם למד העם.</P>
<P ALIGN="RIGHT">
משה- שהתמהמה בחזרתו. </P>
<P ALIGN="RIGHT">
העם-שלא ידע לחכות.</P>
<P ALIGN="RIGHT">
ואהרון-שלא עמד בפרץ. </P>
<P ALIGN="RIGHT">
המשמעות עבורנו , אם כן, היא ללמוד להכיל , לדעת<BR>
לשאת באחריות משותפת, ללכת בביטחון בדרכו של  משה<BR>
ולמצוא את המקום ממנו יש הבנה ותיקון.</P>
<P ALIGN="RIGHT">
<FONT SIZE="-1">טובה אביחי-קרמר , יו"ר קהילת ידידיה, מרכזת<BR>
פרוייקטים של חינוך יהודי בבי"ס מנדל בירושלים.</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"שני לוחות אבנים כראשונים": הדומה והשונה.</h3>
<P ALIGN="RIGHT">
"וכתבתי על הלוחות אתת הדברים": כבר נדרש על זה<BR>
"דברים" "הדברים" "את הדברים", אפילו מה שתלמיד<BR>
ותיק עתיד לחדש...שמאלו תחת לראשי - אלו לוחות<BR>
הראשונים, וימינו תחבקני - לוחות השניים...בלוחות<BR>
הראשונות לא היו אלא עשרת הדברות ועכשיו שנצטערת,<BR>
אני נותן לך מדרש הלכות ואגדות...והכוונה בכל זה<BR>
דבלוחות הראשונים לא ניתן כוח החידוש אלא מה שקיבל<BR>
משה דיוקי המקראות והלכות היוצא מזה, אבל לא לחדש<BR>
דבר הלכה על ידי י"ג מידות וכדומה הויות התלמוד,<BR>
ולא היה תורה שבעל-פה אלא דברים המקובלים מפי משה,<BR>
ומה שלא היה מקובל, היו מדמים מילתא למילתא )דבר<BR>
לדבר(, אבל בלוחות השניות ניתן כוח לכל תלמיד ותיק<BR>
לחדש הלכה על-פי המדות והתלמוד...ומזה הטעם ציוה<BR>
הקב"ה שיהיו הלוחות השניים בפיסול ידי משה, לא<BR>
משום שלא זכו למעשה אלהים, אלא להורות דהלכה<BR>
המתחדשת בכוח לוחות הללו היא השתתפות עמל האדם<BR>
בסיעתא דשמיא, כמו עצם הלוחות שהיה מעשה משה<BR>
וכתיבת הקב"ה, ועיין להלן מקרא כ"ז שגם בכתיבה היה<BR>
השתתפות משה. והיינו מה שאמרו חז"ל דאפילו מה<BR>
שתלמיד ותיק עתיד לחדש היה בלוחות, והכוונה שבכוח<BR>
הלוחות השניות היה נכלל הכל...ומשום הכי )ובגלל זה(<BR>
הוסיף הקדוש ברוך הוא לומר "אשר שברת" ודרשו חז"ל <BR>
"יישר כוחך ששיברת", והיינו משום שבזה נתחזק כוח<BR>
תורה שבעל-פה עיקר ברית השני שבא אחר מעשה העגל,<BR>
כי אחר ששברם ונכתבו לוחות שניות בנוסח שהיה<BR>
מתחילה מקובל בעל-פה, הרי ידעו שאפילו בלוחות ראש<BR>
תורה שבכתב בא דברי קבלה שהיה בראשונה, מזה יש<BR>
להבין כוח דברי קבלה משתלשל ויורד וכולם דברי<BR>
אלהים חיים. <BR>

<FONT SIZE="-1"> (מתוך פירוש "העמק דבר" שמות ל"ד, א )</FONT></P>
<P ALIGN="RIGHT">
...</P>
<P ALIGN="RIGHT">
  כל  מה שתלמיד ותיק עתיד לחדש הוא מכלל תורה<BR>
שבעל פה עד ביאת המשיח, שאז 'ומלאה הארץ דעה  ולא<BR>
ילמדו עוד איש וגו'' ולא יהיה עוד חידושים. נמצא<BR>
אז הוא השלמת תורה שבעל פה שהוא הבירור כנ"ל.  <BR>
והיינו כי תורה שבעל פה רצה לומר הנובע מן הלב <BR>
ישראל.   וכמו שכתבתי במקום אחר על מאמר ז"ל <BR>
בעבודה  זרה  "בתחילה  תורת  ד' ולבסוף תורתו"<BR>
)תהילים א, א(. שההתחלה הוא תורה שבכתב ואחר כך<BR>
התחיל תורה שבעל פה שזה נקרא דברי סופרים שלבות<BR>
בני ישראל הם  הממציאים  אותה והוא תורתם לבד. <BR>

<FONT SIZE="-1">(אור זרוע לצדיק  לרבי צדוק הכהן מלובלין)</FONT></P>

<P ALIGN="RIGHT">
לוחות הראשונות על ידי  שניתנו  בקולות  נשתברו. <BR>
אבל לוחות אחרונות שנאמר  'ואיש  לא  יעלה  עמך'<BR>
נתקיימו, ואף ירושלים חרבה מפני העין הזאת העיר<BR>
שיאמרו כלילת יופי.<BR>
<FONT SIZE="-1">
 )ילקוט שמעוני בראשית פרק מב, המשך סימן קמח(</FONT></P>

<P ALIGN="RIGHT">
ואיש   לא   יעלה   עמך:    הראשונות  על  ידי <BR>
שהיו בתשואות   וקולות  וקהלות,  שלטה  בהן עין<BR>
רעה - אין לך יפה מן הצניעות . <BR>

<FONT SIZE="-1">(רש"י שמות  לד, ג)</FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

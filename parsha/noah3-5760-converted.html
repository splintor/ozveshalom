<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת נח</FONT><BR>
<FONT SIZE="3" COLOR="navy">גליון מס' 104 תשנ"ט</FONT><BR>

 </p>


<P ALIGN="RIGHT">
<B> ,אם הציבור מציג את עצמו כמטרה, ולא כאמצעי בלבד<BR>
- כי אז יאבד כל עתידה המוסרי של האנושות.       </B></P>
<P ALIGN="RIGHT">
  <FONT SIZE="-1">      (מתוך פירוש הרש"ר הירש על בראשית יא, ד)</FONT></P>

<P ALIGN="RIGHT">
וכן  אתה  מוצא  באנשי  המגדל  שלא מרדו  בהקב"ה <BR>
אלא  מתוך  שביעה,  שנאמר 'ויהי כל הארץ  שפה אחת<BR>
ודברים אחדים ויהי בנסעם מקדם וימצאו  בקעה  בארץ <BR>
שנער וישבו שם )שם י"א(' אין ישיבה   האמורה  כאן <BR>
אלא  אכילה  ושתיה,  שנאמר 'וישב  העם  לאכול    <BR>
ושתה ויקומו לצחק' )שמות ל"ב( היא  גרמה  להם    <BR>
שאמרו  'הבה  נבנה  לנו עיר ומגדל וראשו  בשמים  <BR>
ונעשה  לנו שם מה נאמר בהם 'ויפץ ה'  אותם  משם  <BR>
על  פני  האדמה'                                <BR>
)בראשית י"א(                                   </P>


<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
סיפור דור הפלגה: בין מוניזם לפלורליזם          </h2>

<h3 ALIGN="RIGHT">
גילי זיוון                                     </h3>

<P ALIGN="RIGHT">
בפרשתנו, בפרק יא, פס' א-ט, אנו קוראים את הסיפור<BR>
המפורסם על אנשי 'דור הפלגה' הבונים עיר ומגדל   <BR>
ש"ראשו בשמים" בבקעת ארץ שנער. הא-ל היורד לראות <BR>
את מעשה בני האדם אינו מרוצה וכתוצאה מהתערבותו  <BR>
נפסק מפעלם - "ויחדלו לבנות העיר" - והם נפוצים  <BR>
לכל עבר. בשורות הבאות אני מבקשת לקרוא את הסיפור<BR>
הידוע בדרך שונה מן המקובל בפרשנות היהודית      <BR>
המסורתית. אבקש לראות בסיפור זה את סיפור הצלת   <BR>
האנושות על ידי אלוהים ולא, כמקובל, סיפור של    <BR>
"החטא ועונשו".                                 </P>
<P ALIGN="RIGHT">
לסיפורנו מבנה ברור, המכיל הקדמה, גוף הסיפור    <BR>
הכולל שני חלקים ברורים, המובחנים זה מזה על ידי <BR>
שינוי הנושא, ופסוק מסכם. פס' א - מהווה         <BR>
אקספוזיציה. תמונת פתיחה של אחדות דעים ותקשורת <BR>
בין-אישית מעולה. "ויהי כל הארץ שפה אחת ודברים  <BR>
אחדים". פס' ב-ד - מתארים את יוזמת בני האדם,    <BR>
ופס' ה-ח - עוסקים בביקורת האל על העשייה האנושית<BR>
המלוכדת ובפעולתו נגד איחודם ומפעלם. בפס' האחרון<BR>
פס' ט - מסביר המספר המקראי את הקשר בין שמה של  <BR>
העיר המפורסמת "בבל" לבין פעולת הא-ל שבלל את שפת<BR>
"כל הארץ" ו"הפיצם ... על פני כל הארץ".         </P>
<P ALIGN="RIGHT">
עיון חוזר בסיפור ובפרשניו מעלה כמה אפשרויות    <BR>
להבנתו: )א( יש הרואים בהתנהגות בני האדם התרסה  <BR>
כלפי שמים. הם אינם מוכנים להשלים עם סופיותם    <BR>
כבני-אדם ומבקשים לעשות לעצמם "שם", זכר, נצח.   <BR>
לפיכך הם בונים "עיר ומגדל וראשו בשמים". הם     <BR>
מתמרדים כנגד החלוקה הידועה של "השמים שמים לה'  <BR>
והארץ נתן לבני אדם" )תהילים פרק קט"ו, פס' טז(. <BR>
ובלשון המדרש:                                  </P>
<P ALIGN="RIGHT">
"לא כל הימנו לבר לו את העליונים וליתן לנו את  <BR>
התחתונים, אלא באו ונעשה לנו מגדל ונעשה עבודה  <BR>
זרה בראשו וניתן חרב בידה ותהי נראית כאילו עושה <BR>
עמו מלחמה" )בראשית רבה לח(.                    </P>
<P ALIGN="RIGHT">
על מרד זה שמרד האדם בתפקידו וייעודו מגיב האל   <BR>
בכעס. בראותו את חוצפתם וכוחם המתעצם הוא מחליט  <BR>
ללמדם לקח 'להעמידם במקומם'. לפיכך, כנגד "הבה   <BR>
נבנה" של בני-האדם אומר אלוהים "הבה נרדה". האל  <BR>
היורד "לראות את העיר ואת המגדל אשר בנו בני האדם"<BR>
מחייך, כביכול, באירוניה ואומר: 'גם אם תתאמצו   <BR>
ותגייסו את כל יכולתכם עדין גדול הוא המרחק ביני <BR>
לבניכם, מרחק בלתי ניתן לטשטוש, ולפיכך "הבה נרדה"<BR>
ונפסיק את המרד באיבו. מ.ד. קאסוטו עומד על יסוד <BR>
הגאווה, ההיבריס, המלווה את מעשי בני האדם ואלו  <BR>
מקצת דבריו:                                    </P>
<P ALIGN="RIGHT">
"אתם קראתם לעירכם בשם בבל, Ba'b-ili, שער האל,  <BR>
או Ba'b-ila'ni, שער האלים ולמגדלכם קראתם בשם בית<BR>
יסוד שמים וארץ; אתם רציתם שיהיה ראשו של המגדל  <BR>
בשמים ולא ידעתם שרק האל בעצמו ובכבודו ... יכול <BR>
לקבוע איפה הוא שער האל ..." )קאסוטו, מנח עד    <BR>
אברהם, עמ' 157, הדגשות במקור(                  </P>
<P ALIGN="RIGHT">
)ב( יש הטוענים כי חטאם של אנשי דור הפלגה היה   <BR>
בהעדפת החומר על פני האדם, על פני הזולת. בהקשר זה<BR>
אני רוצה להזכיר את המדרש המפורסם החורג מ"פשוטו <BR>
של מקרא" )הלוא במקרא נאמר "ויהי כל הארץ שפה אחת<BR>
... ויאמרו איש אל רעהו הבה" ?( ומתאר חברה הישגית<BR>
וחומרית בה נרמס האדם בפני ההצלחה הטכנולוגית:   </P>
<P ALIGN="RIGHT">
"שבע מעלות היו לו למגדל ממזרחו ושבע ממערבו.    <BR>
מעלים את הלבנים מכאן ויורדים מכאן. אם נפל אדם  <BR>
ומת לא היו שמים את לבם אליו, ואם נפלה לבנה אחת <BR>
היו יושבים ובוכים ואומרים: אוי לנו, אימתי תעלה <BR>
אחרת תחתיה" )פרקי דר' אליעזר, כד(.             </P>
<P ALIGN="RIGHT">
אולם, כאמור פירוש זה אינו הולם את רוח האחווה   <BR>
המרחפת מעל לפסוקים המקראיים )אם כי אולי ניתן   <BR>
להבין כי מדרש זה נדרש על שם סופם של אנשי הבקעה <BR>
העלולים מרוב אהבת הלבנים והחמר לשכוח את האדם   <BR>
בונה המגדל ...(                                </P>
<P ALIGN="RIGHT">
)ג( פרשנות מכיוון אחר )ראו למשל דברי נחמה      <BR>
ליבוביץ ב"עיונים לספר בראשית"( מצביעה על ניצול <BR>
כל המשאבים והטכנולוגיה המתקדמת - "הבה נלבנה    <BR>
לבנים ונשרפה לשרפה ותהי להם הלבנה לאבן והחמר היה<BR>
להם לחמר" - לעשיית שם במקום עיסוק בצרכי החברה.<BR>
הטכנולוגיה המשוכללת שפיתחו בני האדם הופכת להם  <BR>
למטרה בפני עצמה. במקום לדאוג לצרכי אנשי העיר   <BR>
על-ידי בניית בתים לנצרכים, שכלול אמצעי הייצור, <BR>
פיתוח הרפואה, בניית בתי-ספר לילדים וכד' הם     <BR>
משקיעים את כל כוחם הטכנולוגי וכשרונם היצירתי   <BR>
בבניית אנדרטת ענק חסרת תועלת. פניהם אל הפרסום  <BR>
ולא אל העשייה החברתית. הם בונים מגדל אדיר ממדים<BR>
המגמד את המתבוננים בו ומאדיר את בוניו. כל מי   <BR>
שיעבור למרגלותיו ביום מן הימים, או יראה אותו   <BR>
ממרחק מתנשא מעל לכל, יזכור את בוניו המופלאים   <BR>
שעשו לעצמם "שם", והפכו את בקעת שנער לבקעה שראשה<BR>
בשמים. במקום לממש את מצוות האדם הראשון "פרו ורבו<BR>
ומלאו את הארץ וכבשה" )בראשית א, כח( החוזרת    <BR>
ונשנית גם לנח ובניו אחרי המבול )בראשית ט,; א, ז(<BR>
בוחרים אנשי דור הפלגה לצמצם את כוחם במקום אחד, <BR>
לרכז את כל הכוחות למטרה אחת בלבד.              </P>
<P ALIGN="RIGHT">
)ד( דברים אחרונים אלו יכולים, אולי, להוביל     <BR>
אותנו לעיון מחודש בפסוקים גופם. האמנם חטאו     <BR>
בני-האדם? הלוא לפנינו תיאור אידילי ממש - "כל   <BR>
הארץ שפה אחת" - ולכולם אותם אידיאלים ואותם     <BR>
ערכים: "דברים אחדים". הם פונים "איש אל רעהו" אין<BR>
היררכיה של עליונים ותחתונים. )בניגוד לציור     <BR>
המפורסם של רמברנדט המוסיף ליד תמונת המגדל הנבנה<BR>
גם מלך עריץ שכולם סרים למשמעתו ... ואולי זה היה<BR>
החטא על פי הבנתו?(. הם מלאי מרץ, פועלים מתוך   <BR>
אחדות מעוררת קנאה: "הבה נלבנה" ו"הבה נבנה לנו".<BR>
ומה מניע אותם? הפחד מהבדידות מהניכור ומהריסת   <BR>
הצוותא: "פן נפוץ על פני כל הארץ". זה חטאם? אחדות<BR>
מופלאה )שכה הרבה מטיפים לה במקומותינו מחגי תשרי<BR>
הטבולים בדבש ועד למימונה בה אשכנזים ידועים מערים<BR>
אל קירבם מופלטות לעייפה בשם האחדות?( ופחד      <BR>
מפיזור? בניסוח נועז, קמעא, אפשר לשאול: מה      <BR>
"הקפיץ" את אלוהים משלוותו עד כדי כך שהוא טרוד  <BR>
באופן אישי בבלבול שפתם? מדוע מבקש אלוהים לקלקל <BR>
את האידיליה של האחדות המתוארת ברגישות רבה כל כך<BR>
בראשית הפרק? מדוע הוא מבקש במקום "ויאמרו איש אל<BR>
רעהו הבה ..." להפריד ולהפיץ, לבלול ולבלבל את   <BR>
ה"שפה ]ה[אחת" ולהביא למצב שבו "לא ישמעו איש שפת<BR>
רעהו"? על מה ולמה מבקש האל )שוודאי לא מוטרד    <BR>
ברצינות מקדקודו של המגדל ה'מדגדג' את מרבץ      <BR>
העננים( להפר את הרעות המדהימה השוררת לה שם     <BR>
בבקעה?                                         </P>
<P ALIGN="RIGHT">
שמא נאמר כי האחדות היא היא היסוד המסוכן לאנושות<BR>
ההולכת ומתפתחת? ה'יחד' אינו מסוכן רק כשהוא   <BR>
מגוייס למטרה שלילית אלא כשלעצמו, טמון בו יסוד  <BR>
הרסני להתפתחותה של רוח האדם. מונוליטיות מחשבתית<BR>
אינה  לרצון האל המבקש להפריד ולהפיץ. קולקטיביות<BR>
רעיונית - יש בה כוח ועצמה - אך גם שלילת היחיד ,<BR>
מיוחד והשונה. שפות שונות במשמעות וויטגנשטייאנית<BR>
פירושן "משחקי שפה" שונים: תרבויות שונות, סגנונות<BR>
חיים שונים ודיסצפלינות מגוונות שהוויכוח בניהן  <BR>
וההשפעות ההדדיות מפרים כל תרבות ותרבות. רק בחברה<BR>
מגוונת יש מקום ליצירתיות ולהתחדשות. רק חברה    <BR>
מגוונת, בניסוח עכשווי "חברה רב-תרבותית", מפנה  <BR>
מקום ל"אחר", מלמדת אותנו לחיות בשלום גם עם    <BR>
השונה והזר.                                    </P>
<P ALIGN="RIGHT">
בחרתי לסיים מחשבות אלו על הסיפור העתיק בציטוט  <BR>
מתוך ספרונו הקטן של ליבוביץ "הערות לפרשיות     <BR>
השבוע", בו הוא מציג כיוון פרשני דומה. הוא רואה <BR>
בסיפורנו תיאור מציאות אחדותית הרת סכנות, אשר   <BR>
אלוהים מציל את בני האדם ממנה:                  </P>
<P ALIGN="RIGHT">
בתודעתם של תמימים רבים בימינו מציאות כזאת ]של  <BR>
"שפה אחת ןדברים אחדים"[ מצטיירת בצורה אידאלית: <BR>
האנושות כולה גוש אחד, בלי דיפרנציאציה וממילא בלי<BR>
קונפליקטים. אבל המבין יבין שאין דבר איום יותר  <BR>
מאשר הקונפורמיזם המלאכותי הזה: עיר ומגדל כסמל  <BR>
לריכוז האנושות כולה מסביב לדבר אחד - שלא יהיו  <BR>
חילוקי-דעות ולא יהיה מאבק על תפיסות שונות ועל  <BR>
ערכים שונים. אין לעלות על הדעת עריצות גדולה מזה,<BR>
אין להעלות על הדעת עקרות רעיונית וערכית יותר מזה<BR>
... . הקב"ה ברחמיו ובחסדיו על האנושות מנע את   <BR>
הדבר הזה ויצר את אותה אנושות אשר בה לא תיתכן   <BR>
טוטליטריות של אחידות כוללת, אלא שקיימים בה     <BR>
הבדלים וניגודים, דיפרנציאציה רעיונית           <BR>
ודיפרנציאציה ערכית, ושבה מוטל על בני-האדם להיאבק<BR>
על ערכיהם, על מגמותיהם ושאיפותיהם השונות זו מזו<BR>
)שם, עמ' 15, הדגשה שלי - ג.ז.(                 </P>

<P ALIGN="RIGHT">
<FONT SIZE="-1">   גילי זיוון, חברת קיבוץ סעד, מרצה ב"מרכז יעקב<BR>
הרצוג ללימודי  יהדות" בעין-צורים.              </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
העולם מתקיים על הדין, על המוסר ועל הכבוד       <BR>
הבין-אישי.                                     </h4>

<P ALIGN="RIGHT">
לפי  שהעולם  קיים  על הדין, שהרי המבול בא לעולם<BR>
שלא  היה  דין  ביניהם  וגוזלין  וחומסין  זה  את<BR>
זה                                             </P>
<P ALIGN="RIGHT">
כדכתיב  'ותמלא הארץ חמס' ואם כן מי שדן דין אמת,<BR>
גורם שהעולם מתקיים על ידו והוי כאלו נעשה שותף. <BR>
<FONT SIZE="-1">                (-שפתי חכמים  שמות יח' אות ט) </FONT></P>

<P ALIGN="RIGHT">
'ותשחת  הארץ  לפני  האלהים' : לפני  הגדולים    <BR>
שהיו בארץ, שהיו לוקחים את הנשים בחזקה.         </P>
<P ALIGN="RIGHT">
ותמלא  הארץ  חמס:  איזהו  חמס  ואיזהו  גזל?    <BR>
אמר רבי: חמס  שוה  פרוטה,  גזל  פחות  משוה פרוטה<BR>
וכן היו אנשי  דור  המבול  עושין;  אחד מהן היה  <BR>
מוציא קופתו מלאה  תורמוסין  לשוק,   זה בא ונוטל<BR>
פחות משוה פרוטה   וזה   פחות  משוה  פרוטה  עד  <BR>
שאינו  יכול להוציא  מהם  בדין.  אמר  להם הקב"ה:<BR>
אתם עשיתם שלא  כהוגן  אף  אני אעשה עמכם שלא    <BR>
כהוגן ושלא כשורה  ככתוב 'הלא נסע יתרם בם ימותו <BR>
ולא בחכמה' )איוב ד'( - בלא חכמת התורה. )חזקוני <BR>
בראשית פרק ו פסוק יא(.                         </P>


<P ALIGN="RIGHT">
ועתה שהאריך הגלות בעונותינו הרבים יותר מדי, יש <BR>
לישראל  להבדל  מהבלי  העולם  ולאחז בחותמו של   </P>
<P ALIGN="RIGHT">
הקדוש-ברוך-הוא  שהוא  אמת,   ולקדש  עצמם  אף   <BR>
במותר  להם )יבמות כ,  א(, ושלא לשקר לא לישראל  <BR>
ולא   לגוי,    ולא  להטעותם  בשום  ענין,       <BR>
שנאמר: "שארית  ישראל  לא יעשו עולה ולא ידברו   <BR>
כזב,  ולא ימצא בפיהם לשון תרמית" )צפניה ג,  יג(.<BR>
ועוד כתיב: "וזרעתיה  לי בארץ" )הושע ב,  כה( -  <BR>
כלום אדם זורע כור   אחד   אלא   להכניס   כמה   <BR>
כורים,     כך  זרע הקדוש-ברוך-הוא   ישראל      <BR>
בארצות   כדי  שיתוספו עליהם  גרים )פסחים פז,   <BR>
ב(. וכל זמן שהם מתנהגים עמהם    בלא    מרמה,    <BR>
  ידבקו    בהם.       והנה הקדוש-ברוך-הוא הקפיד<BR>
על גזל של רשעים,  שנאמר: "ותמלא  הארץ  חמס"    <BR>
)בראשית ו,  יא(.                               </P>
<P ALIGN="RIGHT">
 "מעשה ברבי שמעון בן שטח, שקנה חמור מישמעאלי   <BR>
אחד.  הלכו תלמידיו  ומצאו אבן טובה תלויה בצוארו.<BR>
 אמרו לו תלמידיו:  רבי,  "ברכת ה' היא תעשיר"   <BR>
)משלי י,  כב(.                                 </P>
<P ALIGN="RIGHT">
אמר  להם:  חמור קניתי,  אבן טובה לא קניתי.  הלך<BR>
והחזיר    לאותו   הישמעאלי.      קרא   עליו    <BR>
אותו                                           </P>
<P ALIGN="RIGHT">
הישמעאלי:  ברוך  ה'  אלהי שמעון בן שטח! )דברים <BR>
רבה  ג,   ג( "                                 </P>
<P ALIGN="RIGHT">
וכן יש בירושלמי )בבא מציעא פ"ב ה"ה(: "חכמים    <BR>
הזקנים קנו חטים מן הגויים, ומצאו בו צרור של    <BR>
מעות  והחזירו להם.  אמרו הגויים: בריך אלההון   <BR>
דיהודיא! )ברוך אלוהי היהודים(" וכן  יש הרבה    <BR>
מעשים שהחזירו מפני קדוש השם.                   </P>
<P ALIGN="RIGHT">
<FONT SIZE="-1">     (ארחות צדיקים,  שער העשרים ושלשה שער האמת)</FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Pinchas</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת פינחס </FONT><BR>
<FONT SIZE="3" COLOR="navy">גליון מס' 39 תשנ"ח</FONT>

 </p>


<DIV ALIGN=right>
"תנה לנו אחוזה בתוך אחי אבינו " , רבי נתן אומר:<BR>
יפה כח נשים מכח אנשים. אנשים אומרים "נתנה ראש<BR>
ונשובה מצרימה" )במדבר י"ד( ונשים אומרות "תנה לנו<BR>
אחוזה בתוך אחי אבינו"<BR>
<FONT SIZE="-1">( ספרי פרשת בלק , פיסקה קלג)</FONT><BR>

<H3>כל בני האדם שווים לפני הקב"ה</H3>
"ותקרבנה בנות צלפחד", כיון ששמעו בנות צלפחד שהארץ<BR>
מתחלקת לזכרים ולא לנקבות, נתקבצו כולן זו על זו<BR>
ליטול עצה . אמרו : לא כרחמי בשר ודם, רחמי המקום;<BR>
בשר ודם רחמיו על הזכרים יותר מן הנקבות, אבל מי<BR>
שאמר והיה העולם אינו כן , אלא על הזכרים ועל<BR>
הנקבות , רחמיו על הכל ,שנאמר "טוב ה' לכל ,ורחמיו<BR>
על כל מעשיו" )תהילים קמ"ה(.<BR>
<FONT SIZE="-1">(סיפרי פרשת בלק פיסקא קלג)</FONT><BR>
<BR>
"כן בנות צלפחד דברת", כתרגומו יאות, כך כתובה פרשה<BR>
זו לפני במרום מגיד שראתה עינן מה שלא ראתה עינו<BR>
של משה.<BR>
<FONT SIZE="-1">(רש"י במדבר פרק כז פסוק ז)</FONT><BR>
"כן בנות צלפחד דברת", יפה תבעו, אשרי אדם שהקב"ה<BR>
מודה לדבריו.<BR>
<FONT SIZE="-1">(רש"י במדבר פרק כז פסוק ז)</FONT><BR>

<hR>

<H2>המאבק הפמיניסטי הראשון</H2>
<H3>אליס שלוי</H3>

אין הרבה מקרים בתורה בהם נשים משמשות מנחות לגברים<BR>
שבחברתן ומהוות מעין "מורות דרך" של התנהגות רצויה<BR>
וצודקת. אמנם, כבר בספר בראשית ישנה דוגמה לכך,<BR>
כשה' מצווה על אברהם לשמוע ב"קול האישה", כאשר שרה<BR>
דורשת ממנו  למורת רוחו  לגרש את הגר וישמעאל.<BR>
<BR>
כמו-כן, מסופר בספר שופטים על דבורה הנביאה המנחה<BR>
את ברק שאינו מוכן לצאת לקרב בלעדיה. אך מקרים אלו<BR>
הם נדירים ויוצאי-דופן. לרב, התורה מציגה לפנינו<BR>
חברה פטריארכלית בה הגברים הם המנהיגים ואילו<BR>
הנשים פועלות  אם בכלל  במסגרת הבית והמשפחה, כיאה<BR>
לדת שהגתה את התפיסה ש"כל כבודה בת מלך פנימה".<BR>
<BR>
לעומת-זאת, בנות צלפחד פועלות בפומבי במגמה לשמור<BR>
על זכויותיהן ועל זכויות משפחתן. הן היעדים שלהן<BR>
והן אופי הפעולה שלהן הביאו לכך שהן הפכו לסמלים<BR>
ודמויות לחיקוי בעיני רבות מבנות-זמננו השואפות אף<BR>
הן להביא לשוויון זכויות בין גברים ונשים. למעשה,<BR>
ניתן לומר שבנות צלפחד הינן הפמיניסטיות הראשונות<BR>
בתולדות עם ישראל. ניתן לראות בהן מודל של פעילות<BR>
פמיניסטית, על כל המאפיינים המיוחסים כיום לפעילות<BR>
כזו, לדעתן של חוקרות רבות מתחום התיאוריה<BR>
הפמיניסטית ויישומה הלכה למעשה.<BR>
<BR>
ראשית כל, חמש האחיות פועלות כאחת, כ"קבוצת<BR>
אינטרסים" מגובשת ולא בנפרד. הן אינן ממנות את<BR>
הבכירה שבהן או זו היודעת לדבר בשפה הרהוטה ביותר<BR>
כדי לייצג אותן. הן מדגימות מה שמכונה "<BR>
BR", האחווה ממין נקבה, ב"ה" הידיעה, וזאת<sisterhood>
אף-על-פי שהן מוצגות כל אחת בנפרד, בשמה, באופן<BR>
אינדיבידואלי, בניגוד לבנות לוט, לאשת לוט , לאשת<BR>
פוטיפר או לבת יפתח.<BR>
<BR>
יתר על-כן, כאילו כדי להדגיש את השוויון בינן לבין<BR>
עצמן, משנה הכתוב את הסדר לפיו הן מוצגות; אם<BR>
בבמדבר כ"ז, א' כתוב: "מחלה, נעה, חגלה ומלכה<BR>
ותרצה, הרי בהמשך, בפסוק י"א, מופיע סדר שונה:<BR>
"ותהינה מחלה, תרצה, וחגלה ומלכה ונעה בנות צלפחד"<BR>
וכפי שמציין הספרי )קל"ג( "מכיוון שכל הקודם<BR>
במקרא, קודם במעשה", השינוי בסדר "מלמד שכולן<BR>
שקולות זו בזו". הנכונות לוותר על קדימות או<BR>
עדיפות כלשהי לטובת הישג משותף עומדת בניגוד לדגש<BR>
המושם על זכות הבכורה כשמסופר ביחסים בין אחים<BR>
)כפי שאנו מוצאים זאת בספר בראשית(.<BR>
<BR>
הבנות יוצאות בצוותא כדי להביא את עניינן בפני<BR>
הסמכויות העליונות  משה, אלעזר הכהן והנשיאים -.<BR>
יתר על-כן, הן עושות זאת בפומבי, במקום המרכזי<BR>
והפתוח ביותר במחנה "פתח אוהל מועד" ולעיני כל<BR>
העדה. מעשה מעין זה דורש אומץ רב בכל חברה, אך<BR>
בייחוד בחברה בה אין לנשים מעמד שווה לזה של<BR>
הגברים ובה אין הן נמנות על הדרג הקובע מדיניות.<BR>
<BR>
מה שמביא את הבנות לפעול בצורה כה נועזת היא קביעה<BR>
שרירותית והבלתי-צודקת בעיניהן; בעת פקידת בני<BR>
ישראל על-ידי משה כדי לקבוע את חלוקת הארץ בין<BR>
השבטים כאשר משה מציין את השמות של המשפחות להן<BR>
תחולק הארץ, הוא מסיים את מניין בני מנשה עם חפר,<BR>
ומתעלם מבנו של חפר  צלפחד. הכתוב מבהיר, כאילו<BR>
במאמר מוסגר, כי לצלפחד לא היו בנים אלא בנות<BR>
בלבד. דבר זה גם מסביר את החזרה על שושלת היוחסין<BR>
בתחילת פרק כ"ז, כאשר הפעם מצורפת העובדה שמנשה<BR>
הוא בנו של יוסף. ורש"י מסביר את אזכורו של יוסף<BR>
בגלל חיבתו לארץ, שנאמר "תנה לנו אחוזה וללמדך<BR>
שהיו כולם צדיקים, כשל מי שמעשיו ומעשה אבותיו<BR>
סתומים ופירט לך הכתוב באחד מהם ליחסו לשבח, הרי<BR>
זה צדיק בן צדיק."<BR>
<BR>
ובכן, חמש נשים מציגות את טיעוניהן; לפי הילקוט<BR>
שמעוני, הן מחלקות את הדיבור ביניהן, כשכל אחת<BR>
מציגה חלק מהטיעונים. אביהן מת במדבר, לא מכיוון<BR>
שהיה בעדת קרח אותו לא חיבב משה במיוחד, כנראה<BR>
אלא "בחטאו מת" ולא הותיר אחריו בנים. למה, אם-כן,<BR>
ייגרע שמו מתוך משפחתו? יש לשים לב: לא בזכות עצמן<BR>
הן פותחות ומדברות אלא בשם כבוד אביהן . כבוד האב<BR>
ואזכור העובדה שלא היה בין המורדים נגד סמכותו של<BR>
משה הם טיעונים הרבה יותר משכנעים בחברה<BR>
גברית-פטריארכלית מאשר העמידה על זכויותיהן של<BR>
בנות לרשת בדומה לבנים. הן מדברות כאילו בשם אביהן<BR>
ובזכות כבודו האבוד: "למה יגרע שם אבינו מתוך<BR>
משפחתו, כי אין לו בן?" האם זו אשמתו?  הן מרמזות<BR>
האם זו סיבה ל"נשל" את ילדיו מירושתם? הטענה הזו<BR>
גם רומזת כי אם היה להן אח, לא היה צורך לבוא<BR>
בטענה, כלומר הן רומזות כי הן מקבלות את הסדר<BR>
הקיים, לפיו הבנים הם היורשים, במקרים בהם יש<BR>
בנים. אין הן דורשות שוויון מלא או מחלוקה שווה של<BR>
הירושה בין הבנים לבנות. הן לא באות לערער על<BR>
העיקרון הפטריליניארי, לפיו עוברת הירושה מאב לבן,<BR>
אלא הן מציגות מקרה חריג ויוצא-דופן ובכך הן<BR>
מצמצמות ומרככות את תביעתן. וכאילו כדי לחזק עוד<BR>
יותר את טענתן הצודקת ולא כמעשה של מרד, הן<BR>
מסיימות באזכור נוסף של הגברים במשפחה: "תנה לנו<BR>
אחוזה בתוך אחי אבינו"<BR>
<BR>
המקרה של בנות צלפחד הינו אחד מן המקרים המעטים בהם<BR>
משה אינו בוטח בכושר השיפוט שלו, אינו מקבל החלטה<BR>
מיידית, אלא מפנה את העניין לקדוש ברוך הוא. נראה<BR>
לי כי יש לייחס חשיבות מרובה שדווקא טענתן של נשים<BR>
מובאת בפני ה', וכי הקדוש ברוך הוא, בכבודו<BR>
ובעצמו, פוסק בעניינן ולטובתן. יתר על-כן, התחביר<BR>
של הפסיקה הא-לוהית מדגיש את הצדק שבטענתן: "כן<BR>
בנות צלפחד דוברות". המלה בעלת הברה אחת "כן"<BR>
בתחילת המשפט ולא בסופו כפי שאולי היה מקובל יותר,<BR>
משמשת כהדגש של הכנות והנכונות של דבריהן ולכן גם<BR>
של הצדק שבטיעוניהן.<BR>
<BR>
ובכן, הבנות החכמניות, הדרשניות והצדקניות של צלפחד<BR>
כפי שמכנה אותן התלמוד במסכת בבא בתרא קי"ט  זוכות<BR>
בתביעתן. אך לא די בכך, ולא בזה בלבד נעוצה<BR>
חשיבותו של האירוע; סיפורן גם משמש תקדים מכיוון<BR>
שה', שופט כל הארץ, מכליל את פסיקתו מהמקרה<BR>
הספציפי אל העיקרון החוקתי והמוסרי הכללי, כפי<BR>
שעושה זאת לעתים קרובות שופט בבית המשפט במשפט<BR>
ההופך להיות תקדימי. מההיענות לבקשתן האישית של<BR>
בנות צלפחד נגזר כלל: "איש כי ימות ובן אין לו,<BR>
והעברתם את נחלתו לבתו". בכך נקבעות לנשים זכויות<BR>
שוות לגברים בענייני ירושה.<BR>
<BR>
ניתן, אם-כן, לסכם את פרשת בנות צלפחד בכך: נשים<BR>
חכמות, אמיצות, בעלות חוש טקטי מפותח, היודעות<BR>
לפנות אל בעלי הסמכות בשפה שאינה נתפסת כמרדנית,<BR>
מסוגלות, כאשר הן פועלות בצוותא לטובת הכלל לא רק<BR>
להשיג את מבוקשן אלא לקבוע כללים אשר ייטיבו גם עם<BR>
הדורות הבאים אחריהן.<BR>
<BR>
<FONT SIZE="-1">פרופ' אליס שלוי, מייסדת שדולת הנשים בישראל<BR>
ומנהלתה בעבר של התיכון התורני הניסויי לבנות<BR>
"פלך" בירושלים, מכהנת היום כרקטור של מכון שכטר<BR>
ללימודי היהדות בירושלים.</FONT><BR>

<hR>
<BR>
<FONT COLOR="#000080" SIZE="3">הקנאות היא דבר מורכב והקנאי זקוק לברכת ה' שתשמור<BR>
עליו</FONT><BR>
כתיב "וירא פינחס בן אלעזר בן אהרן הכהן". מה ראה?<BR>
ראה את המעשה ונזכר להלכה: "הבועל ארמית, הקנאים<BR>
פוגעין בהן".תני : שלא ברצון חכמים ופינחס שלא<BR>
ברצון חכמים. אמר רבי יודה בר פזי: ביקשו לנדותו ,<BR>
אילולי שקפצה עליו רוח הקודש ואמרה "והיתה לו<BR>
ולזרעו אחריו ברית כהונת עולם"<BR>
<FONT SIZE="-1">(תלמוד ירושלמי, מסכת סנהדרין פרק ט , הלכה ז)</FONT><BR>
<BR>
דכיון שצריך לעשות זה ברוח אמיתית לכבוד ה', אם כן<BR>
מי יודע אולי הקנאי עושה באיזו פנייה צדדית ואומר<BR>
כי עושה ברוח קנאת ה', ובין כה הורג נפש שאינו<BR>
מחוייב מיתה מצד הדין ממש<BR>
<FONT SIZE="-1">(מתוך פירוש "תורה תמימה" לרבי ברוך אפשטיין)</FONT><BR>
<BR>
בשכר שהניח )פינחס( כעסו וחמתו של הקדוש ברוך הוא,<BR>
בירכו במידת השלום, שלא יקפיד ולא ירגיז. ובשביל<BR>
כי טבע המעשה שעשה פינחס להרוג נפש בידו היה נותן<BR>
להשאיר בלב הרגש עז גם אחר כן, אבל באשר היה לשם<BR>
שמים, משום הכי באה הברכה, שיהא תמיד בנחת ובמידת<BR>
השלום ולא יהא זה עניין לפוקת הלב.<BR>
<BR>
<FONT SIZE="-1">מתוך פירוש "העמק דבר" לנצי"ב מוולוז'ין על במדבר)<BR>
כ"ה, י"ב(</FONT><BR>
</DIV>












<P ALIGN="center">

</P>

</body></html>

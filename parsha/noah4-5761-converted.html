<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת נח</FONT><BR>
<FONT SIZE="3" COLOR="navy">גליון מס' 159 תשס"א</FONT><BR>

 </p>


<P ALIGN="RIGHT">
<B> והקמתי  את  בריתי  אתכם  ולא  יכרת  כל בשר עוד<BR>
ממי המבול, ולא יהיה עוד מבול לשחת הארץ. ויאמר  <BR>
אלהים  זאת  אות  הברית  אשר אני נתן ביני וביניכם<BR>
ובין כל נפש חיה אשר אתכם לדרת עולם.            </B>
                                               <BR>

<FONT SIZE="-1">                              (בראשית ט, יא-יב)</FONT></P>


<h3 ALIGN="RIGHT">
אות וזיכרון, ברית ואחריות.                     </h3>

<P ALIGN="RIGHT">
אין הקב"ה מסתפק במאמר פיו, אלא הוא מקים למאמרו <BR>
אות וזכרון, וכן מצינו גם בהמשך ההנהגה האלהית:  <BR>
הקב"ה מקים אותות - כגון תפילין, שבת, מילה - כדי<BR>
להזכיר לאדם תמיד מחדש את האמתות הגדולות, ששלום <BR>
האנושות תלוי בהן.                              </P>
<P ALIGN="RIGHT">
"לדרת עולם": חסר דחסר: ברית ה' תתקיים בכל      <BR>
העתים; היא תגן גם על הדור הלוקה בחסר, שחסרונו  <BR>
ניכר כלפי פנים או כלפי חוץ. בדורות אלה יימס לב <BR>
האדם, אז הוא עלול להתייאש מן הצדק האלהי; אך מראה<BR>
הקשת בענן יזכירנו, שברית ה' כרותה עם האדם ועם  <BR>
הארץ; ברית זו תתקיים בכל עת ובכל דור, והנהגת ה'<BR>
תשיג את מטרתה - גם בדור הלוקה בחסר. )הרש"ר הירש<BR>
על בראשית ט, יב(                               </P>
<P ALIGN="RIGHT">
...בעולם המונהג בדרכי נסים )לפני המבול( שעצם     <BR>
קיומו אינו מובטח כלל, אין מקום למצוות, ולא ייתכן<BR>
פרוגרמה של הכרת אלוהים ועבודתו אלא בעולם הנוהג <BR>
כמנהגו. לכן, אין זה מקרה שאין אנו קוראים על מתן<BR>
מצוות אלא לאחר המבול, ולא בני אדם הראשון היו   <BR>
הראשונים שנתחייבו במצוות, ומכאן משמעותן הגדולה <BR>
של מה שנקראו במסורת "מצוות בני נוח" שבאו רק    <BR>
בעולם שלאחר המבול.                             </P>
<P ALIGN="RIGHT">
...דווקא בעולם מחודש זה שהוא גם הנועד להיות      <BR>
עולמנו, ולא בעולם הנסים שקדם לו, נפתח הפתח למאבק<BR>
בין ערכים לתיקון העולם והאדם, דבר המתגשם בפועל <BR>
באישיותו המהפכנית של אברהם אבינו, העולה וצומחת <BR>
בסיומה של פרשת "נח", והוא האדם המקבל עליו את  <BR>
המשימה לתקן עולם במלכות שדי, ולא לקבל את העולם <BR>
כמות שהוא. )מתוך "שבע שנים של שיחות על פ' השבוע<BR>
לפרופ' י. ליבוביץ ז"ל(                         </P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
נר לזכרו של חמי-מו>I<רי,                          <BR>

הרב ד"ר ישראל וינשטוק,                         <BR>

שהלך לעולמו לפני 20 שנה,                       <BR>

בחשון תשמ"א                                    </I></P>
<h2 ALIGN="RIGHT">
ויחל נח איש האדמה                              </h2>
<h3 ALIGN="RIGHT">
צבי מזא"ה                                      </h3>
<P ALIGN="RIGHT">
ההשחתה המוסרית של דור המבול מביאה את אלהים     <BR>
להחלטה: "אמחה את האדם אשר בראתי מעל פני האדמה",<BR>
כפי שהיא משתקפת בדבריו לנוח: "ומחיתי את כל היקום<BR>
אשר עשיתי מעל פני האדמה". ואכן אלהים מקיים את  <BR>
החלטתו: "וימח את כל היקום אשר על פני האדמה".   </P>
<P ALIGN="RIGHT">
החזרה המשולשת מדגישה כי האדם, שנברא עפר מן     <BR>
האדמה, אבל יש בו גם נשמת חיים וצלם אלהים, אינו <BR>
יכול להתקיים על פני האדמה כאשר הוא מאבד את     <BR>
רוחניותו ומידותיו נשחתות.                      </P>
<P ALIGN="RIGHT">
אחרי המבול באה לעולם התחלה חדשה, מבטיחה יותר.  <BR>
נח - הצדיק התמים, שאותו מציל אלהים מן המבול, הוא<BR>
האיש הראשון הבונה מזבח, כלומר ממס?ד את עבודת   <BR>
הקורבנות. ריח הניחוח העולה מן הקורבנות גורמת   <BR>
לאלהים להחליט כי "לא אוסיף לקלל את האדמה בעבור <BR>
האדם". ואכן, האנושות כולה מתחילה להבנות מחדש   <BR>
מצאצאיו של נח: "שלשה אלה בני נח ומאלה נפצה כל  <BR>
הארץ".                                         </P>
<P ALIGN="RIGHT">
והנה, אחרי התחלה מחודשת, מבטיחה כל כך, באה     <BR>
נפילה נוספת, והפעם נפילה של אבי האנושות החדשה: </P>
<P ALIGN="RIGHT">
"ויחל נוח  איש האדמה  ויטע כרם וישת מן היין    <BR>
וישכר ויתגל בתוך אהלו"                         </P>
<P ALIGN="RIGHT">
שתיית היין מביאה את נח לידי שכרות, המסתיימת    <BR>
באבדן כבוד האדם ובהתבזות. מצב זה מנוצל על ידי חם<BR>
בנו לראות את ערות אביו, ביטוי המורה על השפלה   <BR>
נוספת. תוצאותיו של האירוע הן מרחיקות לכת. שליש <BR>
מן האנושות, כל בניו של חם, הופכים למקוללים -   <BR>
"עבד עבדים יהיה לאחיו". מי שמנצל את חולשתו     <BR>
הזמנית של האחר להרע לו נידון לעבדות, שהיא שיאה <BR>
של שליטתו של האדם באדם לרע לו.                 </P>
<P ALIGN="RIGHT">
הפסוק המתאר את השתלשלות העניינים שהביאה בסופו  <BR>
של דבר לקללתו של חם מכנה את נח "איש האדמה". אנו<BR>
נזכרים מיד בלידתו של נח ובתקוותו של אביו - למך: </P>
<P ALIGN="RIGHT">
"זה ינחמנו מעצבון ידינו ומן האדמה אשר אררה ה'".<BR>
</P>
<P ALIGN="RIGHT">
אולם יתכן כי הפסוק המכנה את נח איש האדמה רוצה  <BR>
ללחוש על אוזננו יותר מכך.  אמרו חכמינו במדרש   <BR>
רבה:                                           </P>
<P ALIGN="RIGHT">
"שלשה הם שהיו להוטים אחר האדמה ולא נמצא להם    <BR>
תועלת ואלו הם: קין, נח ועוזיהו."               </P>
<P ALIGN="RIGHT">
כדאי להתמקד בקצרה בשלשת הדמויות שעליהם מדבר    <BR>
המדרש.                                         </P>
<P ALIGN="RIGHT">
על קין אומר הפסוק: "וקין היה עובד אדמה."       </P>
<P ALIGN="RIGHT">
אולי ניתן לפרש כי קין הפך במהותו להיות עובד    <BR>
אדמה, ואולי אפילו עבד לאדמה.                   </P>
<P ALIGN="RIGHT">
האדמה כמייצגת את הצד החומרי שבאדם, את החלק     <BR>
העלול להוביל לרכושנות, בעלות, כוחנות, ארציות,  <BR>
נהנתנות. אמנם אדם הראשון הושם בגן עדן לעבדה    <BR>
ולשמרה, את אותה אדמה שממנה לוקח. אולם תפקידו של<BR>
האדם הוא לעמוד על המשמר, פן עבודת האדמה תשתלט  <BR>
עליו ותהפוך למרכז חייו. הסכנה היא, כדברי המדרש,<BR>
שהאדם ייהפך ללהוט אחרי האדמה.                  </P>
<P ALIGN="RIGHT">
קין, שהפך לעובד אדמה, התדרדר והפך לרוצח אחיו.  <BR>
על פי אחד המדרשים המובא במדרש רבה תאוות הרכוש של<BR>
שני האחים היא שהביאה לריב ביניהם:              </P>
<P ALIGN="RIGHT">
"ויאמר קין אל הבל אחיו": על מה היו מדיינין?    <BR>
אמרו: בואו ונחלוק את העולם. אחד נטל את הקרקעות <BR>
ואחד את המיטלטלין. זה אמר: האדמה שאתה עומד עליה<BR>
- שלי היא, וזה אמר: מה שאתה לובש - שלי הוא. זה <BR>
אומר פרח וזה אומר פשוט."                       </P>
<P ALIGN="RIGHT">
כלומר; הרצח הראשון בהיסטוריה הוא סיומו הטרגי של<BR>
ריב שמבחינתו של קין מתמקד בשליטה על האדמה.     </P>
<P ALIGN="RIGHT">
ואחרי הרצח הנורא אומר האלהים:                  </P>
<P ALIGN="RIGHT">
"קול דמי אחיך צועקים אלי מן האדמה...ועתה ארור  <BR>
אתה מן האדמה.... כי תעבוד את האדמה לא תוסף תת  <BR>
כוחה לך, נע ונד תהיה בארץ."                    </P>
<P ALIGN="RIGHT">
עונשו של קין הוא שלילת מהותו כעובד אדמה. האדמה <BR>
איננה שייכת עוד לקין.                          </P>
<P ALIGN="RIGHT">
מי שהפך עבד לאדמה חייב לגלות מעל אדמתו. גורלו  <BR>
נגזר להיות נע ונד.                             </P>
<P ALIGN="RIGHT">
אחרי הגירוש מגן העדן אומר האלהים לאדם כי ארורה <BR>
האדמה בעבורך. כלומר, גם האדמה מתקללת בחרונו של <BR>
אלהים.  אצל קין אנו מוצאים נסיגת מה מן הקללה של<BR>
האדמה. הקללה ניתקת מן האדמה ועוברת אל הרוצח, אם<BR>
כי עדיין הקללה באה מן האדמה. רק בדבריו החיוביים<BR>
של אלהים אחרי המבול, שבהם פתחנו את דברינו מתחייב<BR>
האלהים לא לקלל עוד את האדמה. בכל מקרה, גם בתקופה<BR>
שבה מקוללת האדמה, מן הגירוש מגן עדן ועד        <BR>
קורבנותיו של נח, האדמה מקוללת בעבור האדם, ואין <BR>
כאן קללה העומדת בפני עצמה.                     </P>
<P ALIGN="RIGHT">
הדמות השלישית המוזכרת במדרש שהיתה להוטה אחרי   <BR>
אדמה הוא עוזיהו, שהיה אחד המלכים המצליחים ביותר<BR>
מבית דוד. ספר דברי הימים מספר לנו על הצלחותיו  <BR>
הצבאיות והפוליטיות, כולל הקמת צבא מקצועי של    <BR>
למעלה מ300,000- חיילים.                        </P>
<P ALIGN="RIGHT">
"וילך שמו עד לבוא מצרים" - כלומר מלבד מצרים,   <BR>
ממלכתו היתה מן החזקות במזרח הקדום.             </P>
<P ALIGN="RIGHT">
המקרא מספר לנו גם על מפעליו החקלאיים: "ויחצוב  <BR>
בורות רבים, כי מקנה רב היה לו ובשפלה ובמישור,  <BR>
אכרים וכורמים בהרים ובכרמל, כי אוהב אדמה היה." </P>
<P ALIGN="RIGHT">
על פי המדרש שהבאנו, סופו של הפסוק האחרון מציין <BR>
את אהבתו המופרזת לאדמה של עוזיהו, אהבה שהביאה לו<BR>
את סופו המר: "וכחזקתו גבה לבו עד להשחית ויבא אל<BR>
היכל ה' להקטיר על מזבח הקטרת", מה שגרם לכך     <BR>
שבסופו של דבר והצרעת זרחה במצחו.               </P>
<P ALIGN="RIGHT">
יתכן כי שימת האדמה בראש סולם הערכים של עוזיהו  <BR>
היא שהביאה אותו לגבהות לב. גבהות לב יכולה לשבש <BR>
אפילו את החלק הרוחני שבאדם, זה המניע את האדם   <BR>
להקרבת קורבנות על מנת לעבוד את האלהים. גבהות לב<BR>
יכולה להביא את האדם לניסיון השתלטות כוחנית אפילו<BR>
על הרוחני שברוחני - הקטרת הקטורת.              </P>
<P ALIGN="RIGHT">
ואם נחזור אל נח, יתכן כי תחילת התדרדרותו של נח <BR>
הוא בהפיכתו מ"איש צדיק", כפי שהוא מתואר לפני   <BR>
המבול, ל"איש האדמה" אחרי המבול. )רבי ברכיה במדרש<BR>
רבה מגנה את התדרדרותו של נח, במיוחד בהשוואה עם <BR>
התפתחותו הרוחנית של משה, שהתחיל כ"איש מצרי"    <BR>
וסיים את חייו כ"איש האלהים"(. כאשר הווייתו     <BR>
המרכזית של נוח הופכת להיות האדמה, וצדיקותו     <BR>
הקודמת מתחילה להחוויר, מותרים הסייגים ומתגנבת  <BR>
השכרות, המביאה בסופו של דבר להתבזות.           </P>

<P ALIGN="RIGHT">
אם כן, על פי המדרש שהבאנו עובר חוט משולש בין   <BR>
קין, נח ועוזיהו. על שלשתם משתלטת הלהיטות אל    <BR>
האדמה - האמצעי נהפך למטרה. בשלשת המקרים, בלשונו<BR>
הנפלאה של המדרש, לא נמצא בהם תועלת. האם אין זה <BR>
כך תמיד? כאשר האמצעי הנהפך למטרה, בסופו של דבר <BR>
לא מושגת המטרה ומאבדים גם את האמצעי!           </P>
<P ALIGN="RIGHT">
גם העם היהודי, כקולקטיב, חייב לעמוד מול הפיתוי <BR>
המתמיד של השתעבדות, פיזית ובעיקר מנטלית, לאדמה.<BR>
האידיאל הדתי היהודי הוא עבדות כלפי הקב"ה - כי לי<BR>
בני ישראל עבדים. עבד ה' הוא לבד חפשי, כמאמר שירו<BR>
של יהודה הלוי. התהליכים המתרחשים אצל חלק מן    <BR>
הצבור הדתי לאומי מזכירים לנו עד כמה רובץ לפתחנו<BR>
הפיתוי לשים את האדמה, אדמת ארץ ישראל במיוחד,   <BR>
בראש סולם הערכים. אוי לנו אם נהפוך את האמצעי   <BR>
למטרה. שבת הארץ, שנת השמיטה שאנו עומדים בפתחה, <BR>
אמורה להזכיר לנו מדי שבע שנים, כי הארץ היא אדמתו<BR>
של הקב"ה. השמיטה היא הסמל להתגברות על הלהיטות אל<BR>
האדמה, שכה קל להיסחף לתוכה. לא לשווא תולה התוכחה<BR>
שבספר ויקרא את הגלות של ישראל מארצו באי קיום   <BR>
השמיטה - "והארץ תעזב מהם ותרץ את שבתותיה". כאשר<BR>
העם אינו יכול להתנתק מעבודת האדמה פעם בשבע שנים<BR>
אין הוא ראוי לשבת בארצו, ואין האדמה ראויה לו.  </P>

<P ALIGN="RIGHT">
שיבת ציון של ימינו היא יציאתו של העם היהודי    <BR>
מקיום שהיה מנותק מכל מגע עם האדמה. חזרנו אל    <BR>
האדמה לעבדה ולשמרה, אבל לא להיהפך לעבדים לה.   </P>

<P ALIGN="RIGHT">
<FONT SIZE="-1"><I>      צבי מזא"ה הוא פרופסור לפיזיקה ואסטרונומיה<BR>
באוניברסיטת תל אביב, ושימש בעבר כיו"ר נתיבות   <BR>
שלום                                           </I></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
בשולי המאורעות                                 </h3>
<P ALIGN="RIGHT">
ה"ימים הנוראים" בתחילת שנה זו קיבלו, לצערנו,   <BR>
משמעות נוספת, כפי שמלחמת יום הכיפורים הוסיפה ממד<BR>
נוסף ליום הכיפורים; בעיתונות מופיעים סיפורים   <BR>
וזיכרונות ממלחמה זו לצד מודעות על אזכרות לחיילים<BR>
שנפלו, בבתי כנסת רבים אימצו שליחי ציבור את     <BR>
מנגינת "בית השיטה" לפיוט "ונתנה תוקף" וכך הפכה <BR>
המלחמה העקובה מדם לחלק מהתודעה הלאומית של יום  <BR>
הכיפורים . רבי צדוק הכהן מפרש את הביטוי "ימים  <BR>
נוראים" וזו לשונו: "לכך נקראים ימים נוראים     <BR>
שממשיך מורא  לאדם,   והוא  זמן  תשובה  לכל,  כמה<BR>
שכתוב )שם( 'ועכשיו   שנברא,   יפשפש ]במעשיו[   <BR>
ואמרי  לה  ימשמש'." )ליקוטי מאמרים(. אין ספק   <BR>
שמלחמת יום הכיפורים היוותה עבור חלקים גדולים   <BR>
בחברה הישראלית מפנה חשוב ועוררה רבים לחשבון נפש.<BR>
התבוננות זו, בעקבות מותם של רבים מבני עמנו,    <BR>
הולידה סוגים שונים של הלכי רוח. לעומת התגברותה <BR>
של תודעה לאומית-משיחית, הבינו רבים ששיכרון הכוח<BR>
שנוצר בעקבות הניצחון הצבאי במלחמת ששת הימים    <BR>
איננה אלא אשליה מסוכנת.  איננו יודעים, בעת כתיבת<BR>
שורות אלו, מתי ישובו השפיות והשקט לארצנו. אך   <BR>
נראה שהגדרתו הקולעת של רבי צדוק מתאימה גם לימים<BR>
הנוראים של שנה זו; נכנסנו מחדש לתקופה של חרדה, <BR>
המחייבת אותנו להתבוננות ולחשבון נפש על שפיכות  <BR>
הדמים המיותרת, על השנאה התהומית ועל אבדן צלם   <BR>
אנוש שהיו מנת חלקנו בימים אלו. כאשר יעקב אבינו <BR>
התכונן למפגש עם עשיו, נאמר                    </P>
<P ALIGN="RIGHT">
 ) בראשית לב, ז ( : "ויירא  יעקב  מאד  ויצר   <BR>
לו" והמדרש מפרש: "ויירא - שמא יהרוג, ויצר לו - <BR>
שמא יהרג". מורשתו של יעקב אבינו מחייבת אותנו  <BR>
בכל עת לחפש כל דרך אפשרית לא ליהרג ולא להרוג.  </P>
<P ALIGN="RIGHT">
 המדרש מסביר את האווירה שהביאה את המבול על     <BR>
האנושות בימי נוח בשלושה אופנים וזו לשונו )בראשית<BR>
רבה פרשה לא(: "כי מלאה הארץ חמס': אמר רבי לוי: <BR>
חמס זה  עבודת  כוכבים,  חמס  זה  גילוי  עריות, <BR>
חמס זה שפיכות  דמים.  חמס  זה  עבודת  כוכבים,  <BR>
שנאמר 'כי מלאה  הארץ  חמס',  חמס  זה  גילוי    <BR>
עריות,  שנאמר)ירמיה  נא( 'חמסי  ושארי  על  בבל'<BR>
חמס זה שפיכות דמים,  שנאמר  )יואל ד( 'מחמס בני <BR>
יהודה אשר שפכו דם נקי' חמס כמשמעו." חברה שבה כל<BR>
הגבולות נפרצים, מאבדת צלם אנוש ואיננה יכולה    <BR>
להתקיים. כולנו תקווה ותפילה ששפיכות דמים מיותרת<BR>
זו תיפסק במהרה, "אשר לא באנו לזה העולם בשביל ריב<BR>
ומחלוקת ח"ו ולא בשביל שנאה וקנאה וקנטור ושפיכות<BR>
דמים חס ושלום, רק באנו לעולם כדי להכיר ולדעת   <BR>
אותך,תתברך לנצח, ויקוים מקרא שכתוב:            </P>
<P ALIGN="RIGHT">
"ונתתי שלום בארץ ושכבתם ואין מחריד, והשבתי חיה <BR>
רעה מן הארץ וחרב לא תעבור בארצכם"              
                                                <BR>
              )מתוך התפילה לשלום לרבי נתן      <BR>
מברסלב(                                        </P>
<P ALIGN="RIGHT">
<FONT SIZE="-1"><I>                              פנחס לייזר - עורך</I></FONT></P>






<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

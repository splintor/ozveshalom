<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת משפטים</FONT><BR>
<FONT SIZE="3" COLOR="navy">גליון מס' 120 תש"ס</FONT><BR>

 </p>

<P ALIGN="RIGHT">
דבי  רבי אלעזר תנא: )שמות כ"א( 'ואלה  המשפטים  <BR>
אשר  תשים לפניהם' השוה הכתוב אשה  לאיש  לכל    <BR>
דינין שבתורה . ) בבא קמא דף טו, ע"א(           </P>

<h3 ALIGN="RIGHT">
לפעמים, אין להימנע מן הדין.                    </h3>

<P ALIGN="RIGHT">
'ואלה  המשפטים':   זה  שאמר הכתוב:  'מלך במשפט <BR>
יעמיד  ארץ,   ואיש  תרומות  יהרסנה'  )משלי כט  <BR>
ד(.                                            </P>
<P ALIGN="RIGHT">
מלכה  של  תורה,  במשפט שהוא עושה,  מעמיד את    <BR>
הארץ.  ואיש תרומות יהרסנה. אם משים אדם עצמו    <BR>
כתרומה  הזו  שמושלכת  בזויות הבית ואומר מה לי  <BR>
בטורח הצבור,  מה לי בדיניהם, מה לי לשמוע קולם, <BR>
שלום  עליך  נפשי,   הרי  זה מחריב את העולם.    <BR>
הוי: 'ואיש  תרומות  יהרסנה'.                   </P>
<P ALIGN="RIGHT">
מעשה  ברבי אסי,  כשהיה מסתלק  מן  העולם,   נכנס<BR>
 בן  אחותו אצלו,  מצאו בוכה.  אמר לו,  רבי,    <BR>
מפני מה אתה בוכה?  יש תורה שלא למדת ולימדת,  הרי<BR>
תלמידיך יושבים לפניך.  יש גמילות  חסדים  שלא   <BR>
עשית?  ועל כל מדות שהיו בך, היית  מתרחק  מן    <BR>
הדינין,   ולא נתת רשות על עצמך להתמנות  על  צרכי<BR>
 צבור.                                         </P>
<P ALIGN="RIGHT">
 אמר לו,  בני,  עליה אני בוכה,  שמא אתן דין    <BR>
וחשבון על שהייתי יכול לעשות דיניהם של ישראל.   <BR>
הוי: 'ואיש תרומות יהרסנה'.                     <BR>
        <FONT SIZE="-1">                (תנחומא משפטים סימן ב )</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
"אם כסף תלוה את עמי"                           </h2>

<h3 ALIGN="RIGHT">
אלימלך  הורוביץ                                </h3>

<P ALIGN="RIGHT">
לאחר הפסוקים הבאים להגן בתוקף על הגר, האלמנה   <BR>
והיתום )שמות כב, כ:כג( מעלה פרשתנו באופן מהוסס <BR>
לכאורה את העניין המכונה היום גמ"ח - זאת אומרת, <BR>
הלוואה ללא ריבית לעניי ישראל: "אם כסף תלוה את  <BR>
עמי, את העני עמך, לא תהיה לו כנשה, לא תשימון   <BR>
עליו נשך")שם, כד( כפי שהעירו מספר פרשנים )ביניהם<BR>
רבי אברהם אבן עזרא ונחמה ליבוביץ'(, יש כאן     <BR>
לכאורה משפט תנאי הנמנע מלצוות מפורשות להלוות   <BR>
לעני, והמדגיש בעיקר את האיסור של לקיחת נשך, אלא<BR>
שכבר בתקופת התנאים קבע רבי ישמעאל במכילתא ש'כל <BR>
אם ואם בתורה רשות חוץ מזה ועוד שניים".)השניים  <BR>
האחרים הם שמות כ, כב ("ואם מזבח אבנים תעשה     <BR>
   ."&hellip;לי",)ויקרא ב, יד(÷"ואם תקריב מנחת ביכורים<BR>
דברים אלה של רבי ישמעאל הובאו  על ידי רש"י     <BR>
בפירושו לתורה וגם על ידי הרמב"ם בספר המצוות)מצות<BR>
עשה קצ"ז ( שם כתב "שנצטווינו להלוות לעני כדי   <BR>
להרחיב לו ולהקל על ענייניו". הרמב"ם אף הרחיק לכת<BR>
וקבע ש"מצוה זו יותר גדולה וחמורה ממצות הצדקה, כי<BR>
מי שנצרך ומגלה פניו לבקש מבני אדם, אין מצוקתו  <BR>
וצערו בדבר זה כמו זה שעדיין לא גילה פניו, והוא <BR>
זקוק לעזרה כדי שלא יתגלה מצבו ולא יהא נצרך"). גם<BR>
בספר משנה תורה בחר הרמב"ם לפתוח את "הלכות מלוה <BR>
ולוה" בקביעה החד משמעית ש"מצוות עשה להלוות לעניי<BR>
ישראל, שנאמר 'אם כסף תלוה את עמי את העני עמך". </P>
<P ALIGN="RIGHT">
אולם היו פרשנים שחיפשו בכל זאת את התנאי המשתמע <BR>
מלשון הפסוק. אבן עזרא הספרדי הציע לפרש כך את   <BR>
פתיחת הפסוק: "אם נתן לך השם הון, שתוכל להלוות  <BR>
לעני". באירופה הצפונית ביקש בעל 'ספר חסידים'   <BR>
האשכנזי לראות בפסוק רמז לכך שלא כל עני, אפילו  <BR>
מישראל, ראוי לתמיכה. למשל 'רמאי אחד שלא יפרע ויש<BR>
לו הרבה ועושה עצמו עני, או : אין לו כסף ויש לו <BR>
לחם והוא רוצה לעשות סחורה ואינו נותן לבניו     <BR>
לאכול. בנוסף לקטגוריות אלה של אנשים שאינם ראויים<BR>
להלוואה אליבא דבעל "ספר חסידים", הוא הוסיף מספר<BR>
דוגמאות העשויות להפתיע את מי שנטה לחשוב על יהדות<BR>
אשכנז של ימי הביניים כטלית שכולה תכלת: "או, אם <BR>
רוצה לשתות ואין לבניו לאכול, או ישכור זונה או  <BR>
ירויח )כך!(? בעולה - מוטב שיתנו לו הלחם&hellip;ואל ילוו<BR>
לו, אף על פי שיתבייש שבכל שבוע ושבוע יתנו      <BR>
לו,כיון שאינו הגון יתבייש"( סימן תתנה( העני    <BR>
"שאינו הגון" אליבא דספר חסידים הוא לאו דוקא    <BR>
רמאי, אלא אפילו אחד שחוששים שאת מעות ההלוואה   <BR>
יוציא על דברים בלתי רצויים כגון שתייה וזנות,   <BR>
ולכן אין צורך לעזור לו, וראוי אפילו לביישו.    </P>
<P ALIGN="RIGHT">
במקום אחר מרחיק לכת בעל "ספר חסידים" אף יותר   <BR>
בנושא העניים הבלתי מהוגנים, כשהוא דורש את הפסוק<BR>
בקהלת )ד, ו( "טוב מלא כף נחת" שאדם נותן ליראי  <BR>
שמים עניים שירדו מנכסיהם "ממלא חפנים עמל" שנותן<BR>
לעניים שאינם מהוגנים, ולא עוד אלא שנחשב לו עוון,<BR>
 כי מה שיתנו לפריצים יתנו לזונות או בבליעות,   <BR>
ומקים מורדים לקב"ה בעולם" )סימן תתמ(. בקביעה   <BR>
אחרונה זו הרחיק לכת "ספר חסידים" מעבר למה שקבעו<BR>
בעלי ההלכה, אפילו בעולם האשכנזי. רבי אליעזר    <BR>
ממיץ,תלמידו של רבנו תם, היה כנראה הראשון שפסק( <BR>
בחיבורו  'ספר יראים' ( שבתנאים מסוימים יהודי   <BR>
שעובר על אחת מן המצוות 'אין חייבין ליתן לו     <BR>
צדקה',  עד שיחזור בתשובה, אבל הוא נמנע מלטעון  <BR>
שמתן צדקה לעובר עבירה נחשב עבירה. מאידך,יש לציין<BR>
שטענה קרובה לזו הועלתה בהגות הנוצרית של ימי    <BR>
הביניים. היא מופיעה אצל אוגוסטינוס, שהורה שיש  <BR>
למנוע צדקה מבעלי מקצועות מפוקפקים כגון שחקנים, <BR>
זונות וגלדיאטורים, והיא חוזרת מאוחר יותר אצל   <BR>
סופרים כגון פטר המזמר,בן זמנו של ר' אליעזר ממיץ.</P>
<P ALIGN="RIGHT">
בדבריהם של רבי אליעזר ושל "ספר חסידים" ישנם כבר<BR>
סימנים מובהקים לאפיון,הבולט יותר בתקופה המודרנית<BR>
המוקדמת,של שתי תרבויות עוני בחברה היהודית-  זו <BR>
של עניים יראי שמים שירדו מנכסיהם, ולהם צריך    <BR>
להלוות ולעזור, וזו של ה"בלתי מהוגנים",  שנולדו <BR>
לתוך העוני והם חשודים על עבירות, ולהם, לפי המגמה<BR>
הזאת, אין צורך , ויש אומרים אסור, לעזור.כפי    <BR>
שהדגשתי, אצל הרמב"ם אין זכר להבחנה הזאת בנתינת <BR>
הלוואות ובחלוקת צדקה ואולי ניתן למצוא כאן את   <BR>
ראשיתו של ההבדל הבולט בין שתי המפלגות החרדיות  <BR>
בארצנו ביחסן לעניי ישראל.                      </P>

<P ALIGN="RIGHT"><FONT SIZE="-1">
לעיון נוסף ראו÷ א. הורוביץ  'ויהיו עניים הגונים<BR>
בני ביתך' בתוך מ. בן-ששון ,עורך: 'דת וכלכלה,   <BR>
יחסי גומלין' -מרכז זלמן שזר תשנ'ה¨             
<BR>
</FONT><FONT SIZE="-1"> ד"ר אלימלך הורוביץ הוא היסטוריון העוסק בתולדות<BR>
היהודים באירופה ומתגורר בירושלים.              </FONT></P>


<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"וגר לא תונה ולא תלחצנו": גם העדר מחאה יכול    <BR>
להיחשב כעינוי.                                 </h3>

<P ALIGN="RIGHT">
ואחר  שאמר  'לא תענון' לשון רבים,  אמר 'אם ענה <BR>
תענה', כי  כל  רואה  אדם  שהוא  מענה  יתום     <BR>
ואלמנה ולא                                     </P>
<P ALIGN="RIGHT">
יעזרם גם הוא יחשב מענה. והנה העונש: אם אחד יענה<BR>
ואין עוזר, העונש על כולם, על כן בא אחריו: "וחרה<BR>
אפי והרגתי אתכם" - כולכם. )אבן עזרא שמות  כב , <BR>
כ(                                             </P>

<P ALIGN="RIGHT">
רעיון זה, שאי-עשייה אף היא עשייה, שכל שיש בידו <BR>
למחות ולא מיחה דינו כמשתף פעולה, נמצא רבות בדברי<BR>
מקרא, משנה ואגדה. ובעל "העמק דבר", המסכים כאן עם<BR>
אבן עזרא, מעיר הערה פרדוכסלית, שטוען הנביא טענה<BR>
כזו אף כנגד הקב"ה. אם הוא רואה עוול ומחשה, הרי <BR>
אף הוא כביכול משתתף עם עושי עוול.              </P>

<P ALIGN="RIGHT">
וכתב רבי אברהם, כי כל רואה אדם שהוא מענה יתום  <BR>
ואלמנה ולא יעזרם, גם הוא ייחשב מענה. והוא נכון;<BR>
ומקרא מלא הוא בישעיהו )סד, יא(: "העל אלה תתאפק <BR>
ה', תחשה ותעננו עד מאד". פירוש: במה תחשה, תעננו.</P>
<P ALIGN="RIGHT">
)העמק דבר על שמות כב, כב(                      </P>
<P ALIGN="RIGHT">
שמתוך שתתאפק ותחשה - הנך כביכול כמצטרף אל      <BR>
מענינו.                                        <BR>

)מתוך עיונים חדשים לספר שמות לפרופ' נחמה       <BR>
ליבוביץ' ז"ל, עמ' 285(                         </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
     <FONT SIZE="-1">בבא )</FONT> כל  השערים  ננעלים  חוץ  משערי אונאה<BR>
                              (<FONT SIZE="-1">מציעא דף נט, ע"ב</FONT></h3>

<P ALIGN="RIGHT">
'חוץ   משערי   אונאה':  לפי  שצער  הלב  היא    <BR>
וקרוב להוריד דמעות. )רש"י מסכת בבא מציעא דף נט,<BR>
ע"ב(                                           </P>

<P ALIGN="RIGHT">
תנו רבנן: המאנה את הגר, עובר בשלשה לאוין       <BR>
והלוחצו עובר בשנים. מאי שנא )מה ההבדל( מאנה    <BR>
דכתיבי שלשה                                    </P>
<P ALIGN="RIGHT">
לאוין  )שמות  כ"ב( 'וגר  לא תונה' )ויקרא י"ט(  <BR>
'וכי יגור  אתך  גר  בארצכם  לא תונו אותו' )ויקרא<BR>
כ"ה(                                           </P>
<P ALIGN="RIGHT">
'ולא  תונו  איש  את  עמיתו'  וגר  בכלל  עמיתו  <BR>
הוא.                                           </P>
<P ALIGN="RIGHT">
לוחצו  נמי  שלשה  כתיבי  )שמות כב( 'ולא תלחצנו'<BR>
)שמות  כג( 'וגר לא תלחץ' )שמות כב('ולא תהיה לו <BR>
כנושה' וגר בכלל הוא? אלא אחד זה ואחד זה בשלשה. </P>
<P ALIGN="RIGHT">
תניא;  רבי  אליעזר  הגדול  אומר:  מפני  מה     <BR>
הזהירה תורה  בשלשים  וששה מקומות ואמרי לה )ויש <BR>
אומרים( בארבעים וששה  מקומות  בגר? מפני שסורו רע<BR>
מאי דכתיב 'וגר לא  תונה  ולא  תלחצנו כי גרים   <BR>
הייתם בארץ מצרים'? תניא רבי  נתן  אומר:  מום   <BR>
שבך אל תאמר לחברך   . )בבא מציעא דף נט, ע"ב(   </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"אחרי רבים להטות"                              </h3>
<P ALIGN="RIGHT">
מה  טעם  'וידבר  ה'  אל  משה'?  אמר לפניו:     <BR>
רבונו של עולם,  הודיעני  היאך היא ההלכה. אמר לו:<BR>
'אחרי רבים                                     </P>
<P ALIGN="RIGHT">
להטות'   רבו  המזכין,  זכו.  רבו  המחייבין,    <BR>
חייבו,  כדי שתהא  התורה  נדרשת  מ"ט  פנים טמא  <BR>
ומ"ט פנים טהור מניין ודגל"ו. וכן הוא אומר 'אמרות<BR>
ה' אמרות טהורות   כסף  צרוף  בעליל  לארץ  מזוקק <BR>
שבעתים'                                        </P>
<P ALIGN="RIGHT">
ואומר 'מישרים אהבוך'. )ירושלמי סנהדרין פרק ד,  <BR>
הלכה ב(                                        </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

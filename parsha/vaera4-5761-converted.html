<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת וארא</FONT><BR>
<FONT SIZE="3" COLOR="navy">גליון מס' 171 תשס"א</FONT><BR>

 </p>


<P ALIGN="RIGHT">
<B><FONT SIZE="+1">              :"אמר אל אהרן...קח מטך ויהיו דם"<BR>

'אמור  אל אהרן' -  לפי שהגן היאור על משה       <BR>
כשנשלך לתוכו,  לפיכך לא לקה על ידו לא בדם ולא  <BR>
בצפרדעים ולקה על ידי אהרן. )רש"י שמות ז , יט(  <BR>
ולקה על ידי אהרן. )רש"י שמות ז , יט(          </FONT></B></P>
<P ALIGN="RIGHT">
</P>
<h4 ALIGN="RIGHT">
מטרתן של מכות מצרים: עונש או אמצעי חינוכי?     </h4>
<P ALIGN="RIGHT">
כל מה שחשבו המצרים על ישראל, הקדוש  ברוך הוא   <BR>
הביא עליהן.  חשבו שיהיו שואבין מימיהן,   לפיכך <BR>
ויהפך יאוריהם לדם. חשבו כדי שיהו טוענין        <BR>
פרגמטיהן,    הביא  עליהם  צפרדעים  והיתה משרפת <BR>
אותן. )מדרש תנחומא בא סימן ד(                  </P>
<P ALIGN="RIGHT">
'ואני  אקשה' -  הנה בהיות האל חפץ בתשובת רשעים <BR>
ולא  במיתתם,   כאמרו  'חי אני נאם ה',  אם אחפוץ<BR>
במות הרשע,  כי אם בשוב הרשע מדרכו וחיה' -  אמר <BR>
שירבה  את  אותותיו  ואת  מופתיו,  וזה להשיב את <BR>
המצרים בתשובה,  בהודיע להם גדלו וחסדו באותות   <BR>
ובמופתים,   כאמרו  'בעבור  זאת  העמדתיך,  בעבור<BR>
הראותך  את כחי' ועם זה היתה הכונה שישראל יראו  <BR>
וייראו,    כאמרו  'למען  שיתי  אותותי  אלה     <BR>
בקרבו', 'ולמען  תספר',   ואין  ספק  שלולא  הכבדת<BR>
הלב, היה פרעה משלח את ישראל בלי ספק, לא על צד  <BR>
תשובה והכנעה לאל יתברך, שיתנחם מהיות מורד, אף על<BR>
פי שהכיר  גדלו  וטובו,   אלא  על  צד  היותו בלתי<BR>
יכול לסבול  עוד  את  צרת  המכות,   כמו  שהגידו <BR>
עבדיו באמרם 'הטרם תדע כי אבדה מצרים' וזאת לא   <BR>
היתה תשובה  כלל,   אבל  אם  היה פרעה חפץ להכנע <BR>
לאל יתברך,  ולשוב אליו בתשובה שלמה, לא היה לו  <BR>
מזה שום  מונע,   והנה  אמר האל יתברך 'ואני אקשה<BR>
את לב פרעה', שיתאמץ לסבול המכות ולא ישלח מיראת <BR>
המכות את ישראל,  'למען שיתי אותותי אלה בקרבו', <BR>
שמהם   יכירו   גדלי   וטובי  וישובו  המצרים    <BR>
באיזו תשובה  אמתית,   ולמען  תספר אתה ישראל    <BR>
הרואה בצרתם,   באזני  בנך  להודיע  שכל אלה יפעל<BR>
אל עם גבר  להשיבו  אליו,  וזה כשיפשפשו במעשיהם <BR>
בבוא עליהם איזה פורענות. )ספורנו שמות ז , ג(   </P>

<P ALIGN="RIGHT"><HR WIDTH="95%" ALIGN=CENTER>

</P>
<UL>
<P ALIGN="RIGHT">
<I><FONT SIZE="-1">       לזכרו של חותני מאיר )מקס( הלוי לנדאו ז"ל<BR>
"רדף צדקה וחסד ימצא חיים צדקה וכבוד" )משלי כ"א  <BR>
כ"א ( </FONT></I></P>
</UL>

<h3 ALIGN="RIGHT">
"ויקחהו ממכלאות צאן " על מונהגים ומנהיגות,     <BR>
בוחרים ונבחרים.                                </h3>
<h4 ALIGN="RIGHT">

צבי רובינשטיין                                 </h4>
<P ALIGN="RIGHT">
מהן תכונות המנהיגות עליהן נסמכים המונהגים, ממנה<BR>
הם שואבים את הכוח להתמודד. מהיכן שואב המנהיג את<BR>
כוחו, וכיצד מתגבשים אצל המנהיג שלושת יסודות    <BR>
ההנהגה האנושית: מנהיגות, תודעה, ואחריות. מהו   <BR>
תפקיד המונהגים בגיבוש ההנהגה, ומהי אחריותם     <BR>
ביצירת התנאים המאפשרים הנהגה. כיצד הופכים      <BR>
רעיונות וצרכים למנוף מאחד ,למטרה משותפת, לכוח <BR>
מניע?                                          </P>
<P ALIGN="RIGHT">
"וירא מלאך ה' אליו בלבת אש מתוך הסנה", )שמות ג'<BR>
ב'(, משה רבנו מופיע כאיש פשוט, רועה צאן, החי   <BR>
חיים שקטים, רחוק מעמו. מוצאו מכובד, גדל בצל חצר<BR>
המלכות, אך מכתת את רגליו מאחורי הצאן אצל חותנו. <BR>
הקב"ה, מחליט, וסיבותיו עמו בשלב זה, לקחת את    <BR>
הרועה ולהפכו למנהיג שיוציא את בני ישראל ממצרים <BR>
ויקדם את הבטחתו ארוכת השנים בדבר  גוי גדול, ארץ<BR>
ישראל ועוד.                                    </P>
<P ALIGN="RIGHT">
בני ישראל באותה עת, שפופים שבורים ורצוצים תחת  <BR>
עול מצרים, מדוכאים מאות בשנים תחת עולו של      <BR>
משעבד, "ויאנחו בני ישראל מן העבודה",)שמות ג'   <BR>
כג'(, אינם מתקוממים אלא ממשיכים את חיי הסבל,   <BR>
חסרי שאיפות ותוכניות מעשיות לשינוי המצב.       </P>
<P ALIGN="RIGHT">
 רועה וצאנו, הרחק מעמו, עם ללא רועה נאנק בסבלו.</P>
<P ALIGN="RIGHT">
בפרשתנו חל השינוי הגדול, ומשה הרועה הופך       <BR>
למנהיג. אי אפשר להפוך למנהיג בצו. אי אפשר להיהפך<BR>
למוביל- באמירה. מהו הדבר המשנה את הכל ודואג    <BR>
לתעל אנרגיות לכתובות הנכונות במינונים והרכבים <BR>
המאפשרים להפוך את היהודי הפשוט לגדול מנהיגי    <BR>
ישראל, ואת הדיכוי והייאוש לחלום לאומי, ממנו    <BR>
ישאבו דורות רבים כוחות, ועוצמות נפש במשך אלפי  <BR>
שנים. הקשר הנפשי בין מנהיג למונהגיו מעצים ותומך<BR>
בהתנהגות  שני הצדדים.                          </P>
<P ALIGN="RIGHT">
לאחר התיאור של נאקת בני ישראל, בפרשת שמות,     <BR>
מתארת התורה  בפרשתנו, כיצד מתממש רצון הקב"ה    <BR>
לגאול את בני ישראל, "ראה ראיתי את עני עמי...ואת<BR>
צעקתם שמעתי...וארד להצילו...להעלותו אל ארץ זבת <BR>
חלב ודבש", )שמות ג' ז'(.  המדרש הולך ומפרט את  <BR>
תכונותיו הבסיסיות של המנהיג הנבחר.             </P>
<P ALIGN="RIGHT">
"ומשה היה רועה..." )שמות ג',א'(  מדרש רבה מסביר<BR>
את תהליך בחירת הקב"ה במנהיג "אין הקב"ה נותן    <BR>
גדולה לאדם עד שבודקהו בדבר קטן, ואח"כ מעלהו    <BR>
לגדולה. הרי לך שני גדולי עולם שבדקן הקב"ה בדבר <BR>
קטן ונמצאו נאמנים והעלן לגדולה. בדק לדוד בצאן  <BR>
ולא נהגם אלא במדבר להרחיקם מן הגזל... וכן במשה <BR>
הוא אומר .." וינהג את הצאן אחר המדבר" . להוציאן<BR>
מן הגזל." )שמות רבה ב' ג'(                     </P>
<P ALIGN="RIGHT">
אחרי בחינת מידותיו האישיות של המנהיג המיועד,   <BR>
מוסיף המדרש לפסוק זה ואומר " ...ובמה הוא בוחנו?  <BR>
במרעה צאן, בדק לדוד בצאן ומצאו רועה יפה, שנאמר <BR>
"ויקחהו ממכלאות צאן" )תהילים ע"ח(. מהו ממכלאות <BR>
צאן, כמו "ויכלא הגשם" )בראשית ח'(. היה מונע    <BR>
הגדולים מפני הקטנים והיה מוציא הקטנים לרעות כדי<BR>
שירעו עשב הרך, ואחר מוציא הזקנים כדי שירעו עשב <BR>
בנונית, ואחר מוציא  הבחורים שהיו אוכלין את העשב<BR>
הקשה. אמר הקב"ה: מי שהוא יודע לרעות הצאן איש לפי<BR>
כוחו יבוא וירעה בעמי...ואף משה לא בחנו הקב"ה אלא <BR>
בצאן, אמרו רבותינו: שהיה רועה צאנו של יתרו     <BR>
במדבר, ברח ממנו גדי ורץ אחריו עד שהגיע לחסוח,  <BR>
כיון שהגיע לחסוח נזדמנה לו בריכה של מים ועמד   <BR>
הגדי לשתות, כיון שהגיע משה אצלו, אמר אני לא    <BR>
הייתי יודע שרץ היית מפני צמא, עייף אתה, הרכיבו <BR>
על כתפו והיה מהלך. אמר הקב"ה יש לך רחמים לרעות <BR>
צאנו של בשר ודם כך חייך אתה תרעה צאני ישראל... " <BR>
)שמות רבה ב' ב'(.                              </P>
<P ALIGN="RIGHT">
לאחר זיהוי הבסיס המוסרי האישי, מעלה המדרש את   <BR>
יכולתו של מנהיג להבחין ברבדים השונים בתוך הצאן.<BR>
יכולתו להבחין בפרט וצרכיו בתוך הקהל הוא היסוד  <BR>
להיעשותו מנהיג. זוהי תכונה שתאפשר לפרק את מרכיבי<BR>
הציבור לתווים רבים ולחברם יחד למנגינה הנשמעת,  <BR>
ובאותה עת לתזמורת המסוגלת להשפיע ולהשמיעה.     </P>
<P ALIGN="RIGHT">
הרמב"ם במורה נבוכים )א' נד', ג' נד'( מקביל את  <BR>
ההנהגה האנושית המתבטאת בסדר מדיני, בתורות      <BR>
ובחוקים, להנהגה האלוהית הכללית המתבטאת בסדר    <BR>
הטבעי של העולם.                                </P>
<P ALIGN="RIGHT">
"ההנהגה האנושית, או לפחות ההנהגה האנושית       <BR>
הנבואית, היא השלמה להנהגה האלוהית בטבע, ובמובן <BR>
מסוים היא חלק ממנה. התורה היא חלק מן ההנהגה    <BR>
האלוהית כיוון שהיא תואמת את תכלית ההנהגה וגם   <BR>
כיוון שניתנה ע"י הנביא המחוקק, אשר כח ההנהגה   <BR>
שבו... הוא חלק מן ההנהגה האלוהית בעולם . הווה אומר<BR>
: הנביא המחוקק מתדמה לאלוהים, והתורה מתדמה לטבע<BR>
                                             ."</P>

<P ALIGN="RIGHT">
מה גלום ביחס הדמיון הזה? מהו המרכיב המאפשר את  <BR>
החיבור בין הנביא לאלוהים, בין התורה לטבע ובין  <BR>
אדם למנהיגו? מהי אותה "אינפורמציה" המועברת באותו<BR>
"חיבור"? האם קשר זה הנו חד כיווני, או שמא ההפריה<BR>
והתלות הנם הדדיים ובעצם תפקיד ה"מונהג" חשוב    <BR>
כתפקיד ה"מנהיג".                               </P>
<P ALIGN="RIGHT">
השגחה - אינה מושגת בקלות וחייבת להתקיים תהליך  <BR>
המוביל את העם להכרה באלוהיו. משה והעם אינם עדיין<BR>
בשלים לכך.                                     </P>
<P ALIGN="RIGHT">
משה עדיין חש עצמו "כבד פה וכבד לשון..". חושש   <BR>
ולא מאמין בכוחו וביכולתו להתמודד עם אומה של    <BR>
עבדים מדוכאים.  "הן בני ישראל לא שמעו אלי..."  <BR>
)שמות ו', יב'( אומר משה שוב לאחר ניסיונו לסרב  <BR>
לתפקיד, משה חש שהעם אינו מוכן להיות מונהג.     <BR>
"...מקוצר רוח ומעבודה קשה" )שמות ו' ט'(.       </P>
<P ALIGN="RIGHT">
העובדה שבני ישראל לא שמעו אליו, החלישה את כוח  <BR>
העמידה של משה. מנהיג, אומר ה"שפת אמת", שואב    <BR>
השראתו מן העם. אם העם אינו רוצה להיגאל, אז בשם <BR>
מי הוא דורש את הגאולה? "ואני ערל שפתיים" אין לי<BR>
במצב זה כוח להתבטא, באופן שבו הייתי חייב להתבטא.<BR>
</P>
<P ALIGN="RIGHT">
למנהיג שני פנים, האחד אל מונהגיו והשני אל      <BR>
השליחות. "ואיך ישמעני פרעה ואני ערל שפתיים?"   <BR>
)שמות ו' יב'(                                  </P>
<P ALIGN="RIGHT">
ומוסיף החתם סופר: "פרעה טען כלפי משה ואהרון מה <BR>
הפירוש, ש"אשלח" את בני ישראל. קודם אתם צריכים  <BR>
לחפוץ לצאת, ואם אעכב בכם הילחמו בי, כדרכם של כל<BR>
המורדים ומשתחררים. אולם אתם לא מביאים לידי ביטוי<BR>
כל רצון ליציאה, אז מה ההיגיון בדרישתכם שאני    <BR>
אשלח"?                                         </P>
<P ALIGN="RIGHT">
בשלב זה כאשר ההשגחה וההנהגה חסרות, כלומר העם,  <BR>
האדם, עדיין אינו מכיר בהכרתו השכלית עיונית את  <BR>
אלוהים, וההנהגה  האנושית הנבואית "מגמגמת" תרתי <BR>
משמעי, אין סדר מדיני, תורה וחוקים ואין השלמה   <BR>
להנהגה האלוהית בטבע. "..אין מנהיג ורועה אשר כוח<BR>
ההנהגה שבו .. הוא חלק מן ההנהגה האלוהית."      </P>
<P ALIGN="RIGHT">
כאן הקב"ה מבקש לחבר את המנהיגות עם העם, ומצווה <BR>
את משה ואהרון "להנהיג את בני ישראל בנחת ולסבול <BR>
אותם, ואל פרעה מלך מצרים - ציום עליו לחלוק לו  <BR>
כבוד בדברים" )רש"י שמות ו' יג'(. ביחסים שבין   <BR>
המנהיגים, מדגים הקב"ה למשה את התכונה המאפשרת שיח<BR>
והקשבה. אורך רוח וכבוד מעמידים את שני הצדדים   <BR>
באותו גובה. המונהגים, המנהיג ויעד השליחות.     </P>
<P ALIGN="RIGHT">
בין משה לישראל עומד פרעה. מנהיג דומיננטי, המטיל<BR>
צל כבד על מערכת היחסים העתידה להיבנות בין משה  <BR>
לישראל. ההנהגה של פרעה, מקרינה את עוצמתה ומעמעמת<BR>
את ההקרנה של אישיות משה אל העם ואינה מאפשרת את <BR>
הקשר בין מנהיג למונהג, ואת התנאים ליצירת  תודעה<BR>
בין מנהיגות לעם.                               </P>
<P ALIGN="RIGHT">
הקב"ה פועל במישור אחד להחצין את מרכיבי המנהיגות<BR>
באישיותו של משה ובמישור השני לעמעם את אורו של  <BR>
פרעה. מכות מצרים, אינן עונש ונקמה. למכות תפקיד <BR>
חשוב בהאפלת דמותו של פרעה, המדמה עצמו לאל, וכן <BR>
בבניית המנהיגות של משה, כחלק מהתמודדות של משה עם<BR>
עצמו, בהפנמת מעמדו כמנהיג מול פרעה.            </P>
<P ALIGN="RIGHT">
משה מבין שלא מספיק לחזק את המנהיג על מנת       <BR>
להנהיג, אלא שמטרתה של ההנהגה האנושית הנה לטפל  <BR>
במונהגים, בעם ישראל, הזקוק למנהיג "מואר" כדי   <BR>
ל"התחבר" למטרה, ה"מואר" מאיר וחוזר חלילה....עד <BR>
שקשה להבחין בין מאיר למואר... יחידת אור אחת הם.<BR>
תהליך שיגיע לשיאו בזמן קבלת התורה  " ..כי קרן  <BR>
אור פניו".                                     </P>
<P ALIGN="RIGHT">
במערכת היחסים שבין מונהג למנהיג, נבנה קשר      <BR>
ערטילאי, סוג של הקרנה הדדית, שדרכו המונהג משליך <BR>
את יהבו על המנהיג, משליך עליו את התכונות החסרות<BR>
בו, ורואה בדמותו המשך של צרכי אישיותו. הקשר הוא<BR>
הדדי והמנהיג שואב מהמונהגים את כוחו וסמכויותיו. </P>
<P ALIGN="RIGHT">
פתרונו של הרמב"ם ל"שיר של פגעים", )תהילים צ"א(,<BR>
מאפשרת לנו לפצח את שפת התקשורת הייחודית,       <BR>
האפקטיבית, והישירה שבין הקב"ה למנהיגים והעם, בין<BR>
המנהיגות לעם, ובין אדם לאדם. " נוריאל3 טוען כי <BR>
השימוש במילה הספציפית' ענאיה' )השגחה( בפירושו של<BR>
הרמב"ם על הפסוק "יפול מצדך אלף ורבבה מימינך"   <BR>
)תהילים צא' ז'( מצביע על כך שמובן הפירוש הוא   <BR>
שהאדם מושגח בכך שהוא דבק בה', כלומר מתאחד עם   <BR>
השפע השכלי האלוהי, ולכן הוא כבר אינו גוף כלל,  <BR>
וממילא הוא משוחרר  מכל הרעות הגופניות". הקב"ה  <BR>
משגיח על העולם על ידי התאחדות האדם עם השפע השכלי<BR>
האלוהי, ושחרורו מכבלים פיסיים, ההנהגה האנושית  <BR>
שהיא המשכה של ההשגחה האלוהית משתמשת בקשר דומה  <BR>
שכינינו אותו הקרנה, שדרכו משליך האדם על המנהיג <BR>
וההפך, את התכונות המשלימות לו. הקב"ה מאציל על  <BR>
המנהיגות והעם ומביא למצב שבו ניתנת האפשרות     <BR>
להקרנה, ולהשלכה,  מחזקת והדדית, ומאפשרת יצירת  <BR>
נפש חדשה ה"מנותקת" מהגוף, מהמציאות היום יומית  <BR>
הקשה. נפש הנותנת את הכוח להבקיע את המעצורים    <BR>
הפסיכולוגיים, ויוצרת מצב רוחני של החיבור הנפשי <BR>
בין כולם  למטרה מאחדת ומאוחדת.                 </P>

<P ALIGN="RIGHT">
                      <I><FONT SIZE="-1">צבי רובינשטיין הוא אדריכל</FONT></I></P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
...' וידבר ה'  אל  משה  ואל  אהרן ויצום אל בני <BR>
ישראל':  אמר להן  הוו  יודעין  שבני סרבנים הם  <BR>
וטרחנים הם, אלא                                </P>
<P ALIGN="RIGHT">
על  מנת  כן תהיו מקבלין עליכם שיהו מקללין אתכם <BR>
וסוקלין אתכם באבנים. )ילקוט שמעוני במדבר פרק יא,<BR>
סימן תשלה(                                     </P>
<P ALIGN="RIGHT">
לפנינו כאן אזהרה לכל אותם הנשלחים להיות מנהיגים<BR>
לעם ישראל, לרבות אלו הנדחפים לכך מרצונם        <BR>
ונטיותיהם, שיהיו בנויים נפשית ומסוגלים לסבול את<BR>
כל הטורח והסבל הכרוך בהנהגת ההעם היהודי הקשה,  <BR>
שאם לא כן אין הם ראויים לתפקיד זה. )מתוך י.    <BR>
ליבוביץ: שבע שנים של שיחות על פרשת השבוע, עמ'  <BR>
                                           (217</P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
בקש שלום ורדפהו: "בקשהו ממקומך,  רדפהו  למקום  <BR>
אחר."                                          </h3>
<P ALIGN="RIGHT">
א. בחנוכה ובחג איד אל פיטר, המסיים את צום      <BR>
הרמדאן, התקיים מפגש בין מנהיגים דתיים יהודיים  <BR>
ומוסלמים, בחסות הרב הראשי לישראל, הרב בקשי דורון<BR>
והאיגוד הבינדתי בישראל. במפגש זה, הדגישו       <BR>
המנהיגים הדתיים את חשיבות השלום מבחינה דתית    <BR>
וקראו לפוליטיקאים להשאיר את פתרון הסוגיות הדתיות<BR>
לאנשי דת, מתוך מחויבות עמוקה לערך השלום במקורות<BR>
היהדות והאיסלם כאחד. נקווה שאכן "מעט מן האור"  <BR>
יוכל לדחות "הרבה מן החושך" ושקריאות אלו של רבנים<BR>
ומנהיגים דתיים מוסלמים בולטים ידחו את ההתלהמות <BR>
המסוכנת של גורמים דתיים לאומניים משני הצדדים.  </P>
<P ALIGN="RIGHT">
ב. בשבת פרשת  "ויגש" התקיימה בבית ההארחה של    <BR>
"נווה אילן" שבת-עיון של תנועת נתיבות שלום.     </P>
<P ALIGN="RIGHT">
שבת זו נועדה להתבוננות במצב שנוצר לאחרונה      <BR>
במדינת ישראל ובהשלכות השינויים החיצוניים על    <BR>
תחושותינו, תקוותינו וחששותינו. ניתנה הזדמנות   <BR>
למשתתפים לשמוע ולשתף אחרים בתחושות שונות שעלו  <BR>
בעקבות המצב הביטחוני והמדיני השורר במדינה והתברר<BR>
שחוסר הוודאות מזמין אצל כל אחד ואחת מאתנו תגובות<BR>
רגשיות שונות וגם לעתים להערכות שונות של המציאות.</P>
<P ALIGN="RIGHT">
במהלך השבת העביר חברנו פרופ' אוריאל סימון שיעור<BR>
מאלף על "יוסף ואחיו כסיפור של הישתנות". טענתו  <BR>
העיקרית של פרופ' סימון היתה שגם יוסף וגם אחי   <BR>
יוסף עברו תהליך של שינוי ורק השינוי, והאמונה   <BR>
באפשרות שלנו ושל אחרים להשתנות הם המאפשרים     <BR>
התקרבות בין אנשים שלפני כן שנאו זה את זה.      </P>
<P ALIGN="RIGHT">
כמו-כן, נתן חברנו ד"ר מנחם קליין סקירה מקיפה   <BR>
ועדכנית  של התכניות השונות שהועלו בשלבים השונים<BR>
של המגעים בינינו לבין הפלשתינאים בעיקר לגבי    <BR>
הנושאים שטרם נפתרו בדרך של משא ומתן.           </P>
<P ALIGN="RIGHT">
שבת זו אפשרה לכולנו להשכיל, להבין את מורכבות   <BR>
הבעיות העומדות על הפרק ולהסתכל עליהן מזוויות   <BR>
שונות ובעיקר שכנעה אותנו שההקשבה לאוכלוסיות    <BR>
שונות, למצוקותיהן ולשאיפותיהן היא תנאי הכרחי   <BR>
להבנת המציאות וליצירת דו-שיח העשוי להביא לשינוי<BR>
חיובי של המצב הקיים, בבחינת "אם אני לי - מי לי?<BR>
אם אני לעצמי, מה אני? ואם לא עכשיו, אימתי?"    </P>








<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

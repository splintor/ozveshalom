<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת האזינו</FONT><BR>
<FONT SIZE=+3 color="Navy">שבת שובה</FONT><BR>
<FONT SIZE="3" COLOR="navy">גליון מס' 155 תשס"א</FONT><BR>


 </p>


<P ALIGN="RIGHT">
<B>      'כתוב  אחד  אומר: 'שובו אלי ואשובה  אליכם<BR>
)מלאכי ג' ז'( וכתוב אחד אומר: 'אם ישוב  ולא    <BR>
ישוב'  )ירמיהו ח' ד'( הא כיצד יתקיימו שני כתובים<BR>
  הללו? עד  שלא  נחתם  גזר  דין  - 'שובו  אלי  <BR>
ואשובה אליכם'; משנחתם גזר דין - 'אם ישוב ולא   <BR>
ישוב'.                                         <BR>

<FONT SIZE="-1">                           (מדרש שמואל פרשה ז) </FONT></B></P>

<h3 ALIGN="RIGHT">
תשובה וכפרה                                    </h3>
<P ALIGN="RIGHT">
בזמן  הזה  שאין  בית  המקדש  קיים ואין לנו מזבח<BR>
 כפרה,  אין  שם  אלא תשובה. התשובה מכפרת על כל <BR>
העבירות אפילו רשע כל ימיו ועשה תשובה באחרונה,  <BR>
אין מזכירין לו שום דבר מרשעו, שנאמר 'רשעת הרשע <BR>
לא   יכשל  בה  ביום  שובו  מרשעו'  ועצמו  של   <BR>
יום  הכפורים  מכפר  לשבים,  שנאמר  'כי  ביום הזה<BR>
יכפר  עליכם'. )משנה תורה לרמב"ם, הלכות תשובה  א,<BR>
ב(                                             </P>
<P ALIGN="RIGHT">
הרבי מקוצק אומר על הפסוק "שובה ישראל עד ה'     <BR>
אלהיך כי כשלת בעונך": 'אפילו אם נכשלת בעוון לשם<BR>
שמים - עשה תשובה; כלומר, הוא מוצא זיקה בין     <BR>
המילים 'כשלת בעונך' לבין 'עד ה' אלהיך' האמור   <BR>
לפני כן, ללמדנו כי עלול האדם להיכשל לא רק      <BR>
בעבירות, אלא אפילו במעשים אותם נדמה לו שהוא עושה<BR>
מתוך כוונה לשם-שמים. )מתוך שבע שנים של שיחות על<BR>
פרשת השבוע לפרופ' י.ליבוביץ ז"ל(               </P>

<P ALIGN="RIGHT">
<FONT SIZE="+1"><B>    וחתמנו בספר החיים, למענך אלוקים            <BR>
חיים.                                          </B></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<FONT SIZE="-1"><I>                             לזכר אחי דניאל ז"ל
 אשר נפל במלחמת  יום הכיפורים                  
 על גדות תעלת סואץ.                            </I></FONT></P>


<h2 ALIGN="RIGHT">
זכירה ושינוי                                   </h2>

<h3 ALIGN="RIGHT">
גבריאל וייל                                    </h3>

<h4 ALIGN="RIGHT">
זכירה.                                         </h4>
<P ALIGN="RIGHT">
"זכור ימות עולם בינו שנות דור ודור, שאל אביך   <BR>
ויגדך זקניך ויאמרו לך."                        </P>
<P ALIGN="RIGHT">
נושא הזכירה חוזר ונשנה בתורה אין ספור פעמים:   <BR>
"זכר למעשה בראשית",  "זכר ליציאת מצרים", "וזכרת<BR>
כי עבד היית במצרים", "זכור את אשר עשה לך עמלק" <BR>
ועוד. הזיכרון הקולקטיבי אמור לעצב את ההתנהגות של<BR>
הפרט ושל הקבוצה. לא מדובר בזכירה גרידא, אלא    <BR>
בזכירה שיש לה השלכות על המעשים, על ההתנהגות, על<BR>
התפיסות. הזיכרון אמור לעצב ולהשפיע, והתורה    <BR>
מפרטת לרוב  לאילו לקחים ולאילו התנהגויות היא   <BR>
מצפה בעקבות הזיכרון ואיננה משאירה את העניין    <BR>
להחלטה אישית.                                  </P>
<P ALIGN="RIGHT">
כידוע, המחקר ההיסטוריוגרפי מראה שאין "היסטוריה <BR>
אובייקטיבית", אלא היסטוריה היא מבנה שאוסף      <BR>
"עובדות" מן העבר כאשר היסטוריון הוא זה ש"עושה  <BR>
סדר", מקבל עובדות מסוימות כחשובות, זונח אחרות  <BR>
כשוליות ועוד, כלומר ההיסטוריה היא השלכה של     <BR>
אישיותו, תפיסותיו וערכיו של הכותב אותה.        </P>
<P ALIGN="RIGHT">
הניסיון ההיסטורי הוא חומר גלם בידי המשתמש בו   <BR>
וניתן להפיק לקחים הפוכים מאותן המאורעות: לדוגמה,<BR>
אחרי השואה, יש מי שילמד מכך שחובתנו כיהודים    <BR>
להלחם נגד גזענות כל שהיא, לקבל את השונה ואת    <BR>
האחר, לפתח סובלנות. אך יש מי שילמד מכך שהעולם <BR>
הוא ג'ונגל ושבשם האינטרס הלאומי ניתן לעשות     <BR>
לגויים מה שהם עשו לנו, ואין לסמוך על אף אחד, אלא<BR>
על עצמנו.                                      </P>
<P ALIGN="RIGHT">
התורה מבחינה זאת איננה מסתירה את כוונותיה      <BR>
הדידקטיות והחינוכיות, וכך מעצבת את החשוב ואת   <BR>
העיקרי בעיניה בתולדות עמנו.                    </P>
<P ALIGN="RIGHT">
עיקרון הזיכרון נמשך אצל חז"ל למשל במימרא "מעשה <BR>
אבות סימן לבנים", אשר מיושם לא רק לדמויות המופת<BR>
של ספר בראשית אלא לכלל גיבורי התנ"ך.           </P>
<P ALIGN="RIGHT">
רש"י על אתר של "זכור ימות עולם" מפרש: " מה שעשו<BR>
בראשונים, שהכעיסוני לפניו". "בינו שנות דור     <BR>
ודור": "להכיר להבא, שיש בידו להיטיב לכם ולהנחיל<BR>
לכם ימות המשיח והעולם הבא".                    </P>
<P ALIGN="RIGHT">
הרש"ר הירש מדגיש את התפקיד המפרש של ההנהגה:    <BR>
"שאל אביך ויגדך", "שאל את אביך על ההיסטוריה    <BR>
שלך"...."ויגדך" הוא יציג אותה לנגדך כפי שעודנה חיה<BR>
בלבו. "זקניך ויאמרו לך", זקניך שקנו חכמה ודעת  <BR>
יפתרו לך את פ??שר ההיסטוריה שלך, הם יבארו לך את<BR>
מקורך ואת שליחותך ההיסטורית מתוך ההקשר עם התעיות<BR>
ותקופות החינוך של דורות העבר."                 </P>
<P ALIGN="RIGHT">
אכן, השימוש החינוכי בהיסטוריה למען השפעה על צאן<BR>
מרעיתם נפוץ בידי רבנים והייתה לכך אך לאחרונה   <BR>
דוגמה קשה באקטואליה. אין כמובן בכך כדי לפסול את<BR>
הרעיון.                                        </P>
<P ALIGN="RIGHT">
אנו חיים בתקופה השמה את הדגש על הצעיר והחדשני; <BR>
יש שינויים מפליגים ומהירים באורח החיים, יש סכנה<BR>
של זלזול  והפחתה בערכו של ניסיון  העבר, התעלמות<BR>
מפרשיות עברו, עם רצון לחדש ולהתחיל מההתחלה.    </P>
<P ALIGN="RIGHT">
גם אם משאלות אלה מובנות, חיוני להפנים את מה    <BR>
שעבר על הדורות הקודמים ויש ואפשר ללמוד מהם     <BR>
"זקניך ויאמרו לך".                             </P>

<h4 ALIGN="RIGHT">
שינוי                                          </h4>
<P ALIGN="RIGHT">
רווחת היום תפיסה מאוד פסימית ביחס להיסטוריה    <BR>
והטבע האנושי, עם הרס האמונה ביכולת האדם לשנות את<BR>
עצמו, את החברה ואת העולם. תרמו לכך סוף         <BR>
האידיאולוגיות, כגון קריסת המשטרים הקומוניסטיים <BR>
שהתגלו כזיוף גמור, סוף עידן השיתופיות בקיבוצים <BR>
והאווירה הפוסט-מודרנית.                        </P>
<P ALIGN="RIGHT">
יש ספק אם ניתן לשנות ולהשפיע.                  </P>
<P ALIGN="RIGHT">
נזכיר בהקשר זה את הפירוש של ה"שפת אמת" )חלק ה',<BR>
פ"ה( המצטט את הזוהר על הפסוקים: "זכור ימות     <BR>
עולם", "שאל אביך":                             </P>
<P ALIGN="RIGHT">
"והזוה"ק: 'זכור ימות עולם' - ימי המעשה, 'שאל   <BR>
אביך' - זהו הקב"ה ע"ש דכתיב בכל יום 'וירא אלוקים<BR>
כי טוב' אם-כן בכל ימי המעשה האור הגנוז בתוכם.  <BR>
ועל זה כתיב 'מחדש בטובו בכל יום מעשה בראשית'.  <BR>
וצריך האדם לחפש זה האור הגנוז בכל יום. ועל זה  <BR>
נתקן הג' תפילות 'שאל אביך ויגדך'."             </P>
<P ALIGN="RIGHT">
ה"שפת אמת" מדגיש את "האור הגנוז" שיש בכל יום - <BR>
קיים פוטנציאל חיובי בכל יום, פוטנציאל של צמיחה <BR>
ושינוי, ניתן לברוא כל יום מחדש כדוגמת הקב"ה שראה<BR>
"כי טוב".                                      </P>
<P ALIGN="RIGHT">
רק בתפיסה אופטימית )זהירה( זו, ניתן לבנות מערך <BR>
עשייה שישען על העבר, על מנת לשנות את ההווה,  <BR>
וזוהי המשמעות של תשובה, המעסיקה אותנו בימים    <BR>
נוראים אלה.                                    </P>
<P ALIGN="RIGHT">
<FONT SIZE="-1">   ד"ר גבריאל וייל  הוא חבר כפר מימון, פסיכולוג<BR>
חינוכי וקליני.                                 </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מהו השינוי שמתחולל בעקבות התשובה?              </h3>

<P ALIGN="RIGHT">
ונראה לי  שכונת  הכתוב "שובה ישראל עד ה' אלהיך"<BR>
 להזהירו  שישוב  מאהבה, כי כל ירא מתרחק מזה שהוא<BR>
ירא ממנו וכל אוהב מתקרב אל  אהובו,  לכך נאמר   <BR>
"שובה ישראל עד ה"  - אליו ממש, כדרך  האוהב     <BR>
המתחבר  אליו...  . )כלי יקר דברים לא, יז(        </P>
<P ALIGN="RIGHT">
התשובה מרימה את האדם למעלה מכל השפלויות הנמצאות<BR>
בעולם, ועם זה איננו נעשה זר אל העולם, אלא הוא  <BR>
מרומם עמו את העולם ואת החיים. אותן הנטיות של   <BR>
החטא הן מזדככות בו. הרצון העז, הפורץ כל גבול,  <BR>
שגרם לחטא, הוא בעצמו נעשה כוח חי ופועל גדולות  <BR>
ונשגבות לטובה ולברכה. )מתוך אורות התשובה לראי"ה<BR>
קוק זצ"ל(                                      </P>

<P ALIGN="RIGHT">
'כי כל דרכיו משפט' -  יושב  עם  כל  אחד  ואחד  <BR>
בדין ונותן לו מה  שראוי לו.                    </P>
<P ALIGN="RIGHT">
'אל אמונה' - שהאמין בעולם ובראו.               </P>
<P ALIGN="RIGHT">
'ואין עול  ' - שלא באו בני אדם להיות רשעים אלא <BR>
להיות צדיקים.  וכן  הוא  אומר  'אשר  עשה האלהים<BR>
את האדם ישר  והמה  בקשו  חשבונות  רבים'  )קהלת <BR>
ז'(                                            </P>
<P ALIGN="RIGHT">
'צדיק וישר  הוא' - שהוא מתנהג בישרות עם כל באי <BR>
העולם. )סיפרי האזינו פיסקא שז(                 </P>


<h4 ALIGN="RIGHT">
יום הכפורים כ"יום חתונתו" וכ"טעימה" של עולם    <BR>
הבא.                                           </h4>
<P ALIGN="RIGHT">
אמר  רבן  שמעון  בן  גמליאל:   לא היו ימים     <BR>
טובים   לישראל  כחמשה  עשר  באב  וכיום הכפורים, <BR>
שבהן   בנות  ירושלים יוצאות בכלי לבן שאולין,   <BR>
שלא לבייש   את  מי  שאין  לו...  ובנות   ירושלים <BR>
יוצאות וחולות בכרמים.  ... וכן הוא   אומר:  )שיר <BR>
השירים ג( 'צאינה וראינה בנות ציון   במלך  שלמה <BR>
בעטרה  שעטרה  לו אמו ביום חתנתו   וביום שמחת   <BR>
לבו'.  'ביום חתנתו' - זו מתן תורה. 'וביום   שמחת<BR>
 לבו' -   זה  בנין  בית המקדש,  שיבנה במהרה    <BR>
בימינו, אמן. )משנה תענית  ד, ח(                </P>
<P ALIGN="RIGHT">
אמר  רבן  שמעון  בן  גמליאל:  'לא  היו  ימים   <BR>
טובים    לישראל כחמשה עשר באב וכיום הכפורים':   <BR>
     בשלמא   יום   הכפורים   משום  דאית  ביה   <BR>
סליחה    ומחילה )לגבי יום הכפורים הדבר מובן, כי<BR>
יש בו סליחה ומחילה(  - יום   שניתנו   בו  לוחות <BR>
האחרונות,  אלא    חמשה  עשר  באב  מאי  היא?  אמר<BR>
 רב  יהודה אמר    שמואל: יום שהותרו שבטים לבוא <BR>
זה בזה....                                       </P>
<P ALIGN="RIGHT">
אמר עולא ביראה אמר רבי אלעזר: עתיד הקדוש ברוך  <BR>
הוא  לעשות  מחול  לצדיקים והוא יושב ביניהם בגן <BR>
עדן וכל אחד ואחד מראה באצבעו, שנאמר } ישעיהו כה{<BR>
'ואמר   ביום  ההוא  הנה  אלהינו  זה  קוינו  לו <BR>
ויושיענו, זה ה' קוינו לו נגילה ונשמחה בישועתו. <BR>
)בבלי תענית  ל, ע"ב - ל"א, א(                  </P>

<P ALIGN="RIGHT">
                                          
                   ...  כך אמרו חכמים הראשונים:  <BR>
'העולם הבא אין בו לא אכילה  ולא  שתיה  ולא     <BR>
תשמיש,  אלא  צדיקים     יושבים  ועטרותיהם      <BR>
בראשיהן  ונהנין  מזיו השכינה' -     הרי  נתברר <BR>
לך  שאין  שם  גוף, לפי שאין שם אכילה     ושתיה <BR>
וזה  שאמרו  'צדיקים יושבין' דרך חידה אמרו,     <BR>
כלומר הצדיקים מצויין שם בלא עמל ובלא יגיעה. וכן <BR>
   זה  שאמרו  'עטרותיהן  בראשיהן' -  כלומר דעת <BR>
שידעו     שבגללה  זכו  לחיי  העולם  הבא  מצויה <BR>
עמהן והיא     העטרה  שלהן, כענין שאמר שלמה     <BR>
'בעטרה שעטרה לו     אמו ' והרי  הוא  אומר ושמחת<BR>
עולם על ראשם ואין     השמחה  גוף  כדי שתנוח על <BR>
הראש, כך עטרה שאמרו     חכמים כאן היא הידיעה.  <BR>
ומהו זהו שאמרו 'נהנין מזיו   שכינה'?  שיודעים  <BR>
ומשיגין מאמתת הקב"ה מה שאינם     יודעים והם בגוף<BR>
האפל השפל.                                     
                                 
                                                <BR>
<FONT SIZE="-1"><I>     (משנה תורה לרמב"ם, הלכות תשובה פרק ח)     </I></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
גדול השלום, שכל התורה ניתנה לעשות שלום בעולם   </h3>
<h4 ALIGN="RIGHT">
הרצאת הרב אהרון ליכטנשטיין ב"יקר"              </h4>
<P ALIGN="RIGHT">
במוצאי שבת פרשת "כי תבוא", התקיימה ב"יקר"      <BR>
בירושלים הרצאתו של הרב אהרון ליכטנשטיין, ראש   <BR>
ישיבת הר-עציון באלון שבות.                     </P>
<P ALIGN="RIGHT">
הרב  ליכטנשטיין התייחס בדבריו לשלום כמצב המאפשר<BR>
דברים רבים, אך בעיקר כערך דתי ורוחני מרכזי,    <BR>
המבוסס על מקורות רבים .                        </P>
<P ALIGN="RIGHT">
מבלי להיכנס באופן מפורש לסוגיות קונקרטיות      <BR>
הדורשות לעתים הכרעה בין ערכים שונים, הדגיש הרב <BR>
את הצורך להבין את משמעותו הרוחנית העמוקה של    <BR>
השלום, שהוא שמו של הקב"ה כאידיאל  דתי נשגב,    <BR>
שאפילו אם איננו בהישג יד, יש צורך לשאוף אליו   <BR>
ולעשות מאמצים כדי להשיגו בבחינת "בקש שלום      <BR>
ורדפהו" - וכפי שדרשו זאת חז"ל באבות דרבי נתן   <BR>
ובמקומות אחרים: "בקשהו ממקומך,  רדפהו  למקום   <BR>
אחר." מכיוון שאין להתייחס לשלום הרוחני, שהוא גם<BR>
אחד הדימויים של  העולם האידיאלי בימות המשיח כאל<BR>
מצב של העדר מלחמה בלבד, יש לדאוג לכך שהחברה    <BR>
שתיבנה בעתות שלום תהיה חברה ערכית וצודקת, כאשר <BR>
לצד הסיכוי הגדול הטמון בשלום, קיים גם החשש של  <BR>
חברה המפארת צריכה והמנכרת את האדם  מאנושיותו.  <BR>
יחד עם זאת אין להימנע מעשיית שלום בגלל חששות   <BR>
כאלו ואחרים, אלא המודעות לחששות עשויה לסייע    <BR>
בהתמודדות עם המצב החדש שיווצר.                 </P>
<P ALIGN="RIGHT">
דברי הרב נאמרו אולי  לקהל  של "משוכנעים", אך   <BR>
מעמד - לצערנו נדיר מדי - בו ראש ישיבה שהוא אחד <BR>
מגדולי התורה בדורנו, מדגיש את מרכזיותו של  ערך <BR>
השלום במקורותינו ובחיינו הוא מעין "קידוש השם", <BR>
בבחינת "מעט מן האור דוחה הרבה מן החושך".       </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קוראים מגיבים                                  </h3>

<P ALIGN="RIGHT">
בעניין הערת העורך שדיוק בלשון הכתובים והמדרש   <BR>
מביא למסקנה שהתקלה הראשונה שהביאה את ההידרדרות <BR>
הטראגית של משפחת 'ראשית פרשת כי תצא' נבעה מעצם <BR>
היציאה למלחמה -                                </P>
<P ALIGN="RIGHT">
אני מציע אלטרנטיבה, הרבה יותר קרובה לפשוטו של  <BR>
מקרא: ה'פאשלה' היתה 'ושבית שביו'! במלחמה כמו   <BR>
במלחמה - 'החרם אותה ואת כל אשר בה לפי חרב' !   <BR>
צדקת, במלחמת מצווה אין אשת יפת תואר - כי בה לא <BR>
לוקחים שבויים, וכך ראוי. ]במילים אחרות: 'דיוק  <BR>
בלשון הכתובים והמדרש' יכול להיות חרב פיפיות...[  </P>


<h3 ALIGN="RIGHT">
פנחס לייזר, עורך שבת שלום, מגיב:               </h3>
<P ALIGN="RIGHT">
אמנם, כפי שאתה מציין, פרשנות המקורות - וגם     <BR>
פסיקת הלכה - אינה מתרחשת בחלל ריק וכל קריאה של <BR>
טקסט היא בעצם מפגש בין עולמו של הקורא לטקסט.   </P>
<P ALIGN="RIGHT">
לעצם הערתך, אכן, אם אתה מתעלם מפרשנותם         <BR>
הטקסטואלית של חז"ל ורש"י, היית יכול לבוא ולומר <BR>
שעדיף לא לקחת שבויים וכך ניתן להימנע מכל הצרות <BR>
האפשריות. אם תעיין במקורות הנוספים שהובאו      <BR>
בגיליון שופטים )רבינו בחיי על דברים כ, י למשל(,<BR>
תגלה שאפילו במלחמת מצווה, הדברים אינם פשוטים   <BR>
כל-כך.                                         </P>
<P ALIGN="RIGHT">
אך, מה אעשה ורש"י  )בעקבות חז"ל( וכמעט כל      <BR>
הפרשנים קראו את "כי תצא" כפרשה המתייחסת ל"מלחמת<BR>
רשות" דווקא, בין היתר כדי להתמודד עם העובדה    <BR>
שמדובר על שבי ובמקרה זה, בוודאי נראית לי יותר  <BR>
הקריאה שלי שהיא בסך הכל הרחבה של דברי חז"ל בתוך<BR>
ההקשר הקיים.                                   </P>






<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

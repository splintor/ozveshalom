<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Devarim</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת דברים</FONT><BR>
<FONT SIZE=+3 color="Navy">שבת חזון - ט' באב</FONT><BR>
<FONT SIZE="3" COLOR="navy">גליון מס' 89 תשנ"ט</FONT>

 </p>

<P ALIGN="RIGHT">
ומה  שנאמר  'לא  אוכל  לבדי  שאת אתכם' ואחר כך <BR>
אמר  'איכה  אשא  לבדי  טרחכם &hellip;' יש לפרשו בשני  <BR>
פנים;  האחד  הוא  שלשון  'לא  אוכל'  מורה על   <BR>
הדבר הנמנע ובלתי אפשרי כלל ולשון 'איכה אשא' מורה<BR>
על דבר  אפשרי,  אך  שאינו מן הראוי לעשותו, ו'לא<BR>
אוכל' משמע  גם  להבא כי בזמן ההוא באשר הוא שם, <BR>
היה הדבר  אפשרי  ולא  נמנע.                    <BR>
                    <FONT SIZE="-1">     (כלי יקר דברים  א , ט)</FONT></P>

<h3 ALIGN="RIGHT">
"הבו  לכם אנשים חכמים ונבנים וידעים לשבטיכם" </h3>
<P ALIGN="RIGHT">
"חכמים": יודעי חוק ומשפט; "ונבנים": אנשים     <BR>
המוכשרים להסיק מן הנתון את המסקנה הנכונה כדי   <BR>
להכריע במשפט הנידון; "וידעים לשבטיכם": מי     <BR>
שאופיו ידוע לכם. הייתי יכול לבחון אותם בעצמי כדי<BR>
לעמוד על חכמתם ובינתם, אולם אופיים המוסרי נודע <BR>
רק מתוך חייהם והוא ידוע רק לאלה הבאים אתם במגע.<BR>
משום כך אוכל למנות אותם רק על פי הצעתכם. "ידועים<BR>
לשבטיכם" כולל את כל תכונות האופי המוסריות שיתרו<BR>
&hellip;"פירט אותן בלשון "יראי אלהים אנשי אמת שונאי בצע<BR>
ונמצינו למדים מכאן: לאמיתו של דבר, על פי השקפת <BR>
משה ויתרו, הרי תכונות האופי - יראת אלהים, אהבת <BR>
אמת, שנאת בצע - חשובות יותר לעשיית משפט מהשכלה <BR>
וחריפות שכלית. אך בעיני הבריות עיקר מעלתו של   <BR>
השופט הוא בהשכלתו ובחכמתו.                     <BR>
<FONT SIZE="-1">   מתוך פירוש הרש"ר הירש בתרגום הרב ברויאר על) <BR>
דברים א, י"ג(                                  </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
ורחבות העיר ימלאו ילדים וילדות משחקים ברחבותיה <BR>
                     <FONT SIZE="3">            ('זכריה, ח' ה)</FONT></h3>

<h3 ALIGN="RIGHT">
חיים רובינשטיין                                </h3>
<P ALIGN="RIGHT">
אסונות הם פיקחון. העובדות המונחות לפנינו, הנן  <BR>
חד משמעיות, ומבהירות באור חזק, חסר גוונים את   <BR>
ההוויה. האשליות נמוגו, הכחל והשרק נשטפו ואינם. <BR>
קווי המתאר של המציאות בולטים על רקע המפולת.    <BR>
ההתמודדות החזותית מתחילה בדיאלוג שבין הרקע     <BR>
להוויה. נטיית הלב היא להבליט את הרקע. לשאת קינה.<BR>
איכה. מציאות לא נתפסת. "לא האמינו מלכי ארץ וכל <BR>
יושבי תבל כי יבוא צר ואוייב בשערי ירושלים")איכה<BR>
ד', יב'(.                                      </P>
<P ALIGN="RIGHT">
נטיית הלב, נובעת מאי ההתאמה הנוראית שבין       <BR>
המציאות לתפיסתה הקודמת. נטית הלב ההלום, הממאן  <BR>
להביט. האבל הוא שלב המעבר בין אשליה להוויה.    <BR>
הדמעות מרככות את האור החזק. הכאב מסגל את המחשבה<BR>
לעובדות החדשות. שקיעת הרקע, קבלת ההוויה.       <BR>
ההסתגלות הנפשית למציאות הממשית, החדשה.  מעבר לו<BR>
מתקיים תהליך רוחני. מובהר קמעא קמעא.           </P>
<P ALIGN="RIGHT">
המתהלך בסמטאותיה של תורה ועוקב אחר מבטם של     <BR>
גדולי רז"ל, עשוי לחשוף מראות עלומים. חזיונות שהם<BR>
מעבר אל מעבר לנצפה על ידי העין הרגילה. הבנות   <BR>
והתבהרויות של המציאות הקודרת. מבטו של רבי עקיבא,<BR>
המתהלך ליד חורבות המקדש, היה נעוץ הרבה מעבר לגלי<BR>
האבנים, שיחי הפרא והחרדונים שכיסו את מקום המקדש.<BR>
</P>
<P ALIGN="RIGHT">
"כיון שהגיעו להר הבית ראו שועל שיצא מבית קדשי  <BR>
הקדשים התחילו הן בוכין ור"ע מצחק... באוריה כתיב<BR>
'לכן בגללכם ציון שדה תחרש')מיכה ג', י"ב( בזכריה<BR>
כתיב ''עוד ישבו זקנים וזקנות ברחובות ירושלם'   <BR>
)זכריה ח' ד'(... עד שלא נתקיימה נבואתו של אוריה<BR>
הייתי מתיירא שלא תתקיים נבואתו של זכריה עכשיו  <BR>
שנתקיימה נבואתו של אוריה בידוע שנבואתו של זכריה<BR>
מתקיימת ")מכות כ"ד, ע"ב(                       </P>
<P ALIGN="RIGHT">
הבנתו הבהירה של רבי עקיבא מחליפה את ציון והר   <BR>
הבית ב רחבות העיר ימ לאו ילדים     <BR>
וילדות)זכריה, ח' ה'(.  את החברה בת זמן המקדש:<BR>
ראשיה בשחד ישפטו וכהניה במחיר יורו ונביאיה בכסף<BR>
יקסמו)מיכה, ג' י"א( בחברה העתידית:  אלה הדברים <BR>
אשר תעשו דברו אמת איש את רעהו אמת ומשפט שלום   <BR>
שפטו בשעריכם: ואיש את רעת רעהו אל תחשבו בלבבכם <BR>
ושבעת שקר אל תאהבו )זכריה ח' ט"ז-י"ז( ראייתו   <BR>
המעמיקה של רבי עקיבא ממירה את השחיתות החברתית  <BR>
בתקופת הבית, בבניית אידיליה חברתית לעתיד לבא. גם<BR>
חז"ל ראו את החורבן כנגע חברתי "בעוון שפיכות    <BR>
דמים, בית המקדש נחרב",)שבת, ל"ג.( ".. אבל מקדש <BR>
שני שהיו עוסקים בתורה ובמצוות וגמ"ח מפני מה חרב?<BR>
מפני שהייתה בו שנאת חנם" )יומא ט.(.            </P>
<P ALIGN="RIGHT">
המתח שבין ההסתכלות באסון לבין המבט לעתיד, בין  <BR>
פסימיות לאופטימיות, בין חורבן לגאולה, מלווה את <BR>
המחשבה וההיסטוריה היהודית בכל דורותיה. גם בדורנו<BR>
יש מי שאינם מוכנים לעלות בחומה מול מי שיודע שהוא<BR>
חי באתחלתא דגאולה ויש מי שמשיח הגיע כבר לדלתותיו<BR>
ממש.                                           </P>
<P ALIGN="RIGHT">
באותו יום שחרב בית המקדש נולד המשיח. רעיון     <BR>
נפלא. בהבנת החורבן טמונים זרעי  הגאולה,        <BR>
האנטי-תזה לשואה. היפוך שורשי החורבן היא הגאולה.<BR>
התבוננותו המעמיקה של רבי עקיבא הבחינה בכך מבעד <BR>
לעשן השריפה. היפוך שנאת החינם, היפוך היחסים    <BR>
המבוססים על אי-צדק ושוחד, הם הגאולה. חיבור     <BR>
הקצוות החברתיים: 'פרה ודב תרעינה יחדיו' )ישעיהו<BR>
י"א, ו'( ביטול הפערים בחברה: 'והיה העקב        <BR>
למישורוהרכסים לבקעה'  )ישעיה, מ' ד'( העלאת רמת <BR>
היחסים הבין אישית: דברו אמת איש את רעהו )זכריה,<BR>
ח' ט"ז(                                        </P>
<P ALIGN="RIGHT">
גמרא: כה אמר  ה' צבאות צום הרביעי וצום החמישי  <BR>
וצום השביעי וצום העשירי יהיה לבית יהודה לששון  <BR>
ולשמחה ולמעדים טובים והאמת והשלום אהבו )זכריה, <BR>
ח' י"ט(: קרי להו צום וקרי להו ששון ושמחה בזמן  <BR>
שיש שלום יהיו לששון ולשמחה )ראש השנה יח':(     </P>
<P ALIGN="RIGHT">
תיקונו של עולם, הוא השלום. ההשלמה בין יריבים.  <BR>
השלום שבין אדם לעצמו השלום במשמעותו הבין אישית <BR>
האוניברסלית. בין אדם לחברו, בין עם לאחרים, תיקון<BR>
חברתי יביא שוב זקנים וזקנות לרחובות ירושלים    <BR>
וילדים ימלאו רחובותיה. "גדול השלום שאין הקב"ה  <BR>
מבשר את ירושלים שיהיו נגאלים אלא בשלום שנאמר   <BR>
)ישעיהו, נ"ב, ז'( "משמיע שלום מבשר טוב משמיע   <BR>
ישועה" )מדרש רבה, דברים, פרשה ה', פסקה י"ד( "  </P>
<P ALIGN="RIGHT">
חודש אב הוא חודש דו-קוטבי. מצום לששון ושמחה.   <BR>
החורבן מחד גיסא "משנכנס אב ממעטין בשמחה )תענית <BR>
ד' משנה ו'( " וחג המחולות מאידך גיסא "לא היו   <BR>
ימים טובים לישראל כחמישה עשר באב וגו' )שם,ח( " <BR>
ומשמעותו " יום שהותרו שבטין לבא זה בזה" איחוד, <BR>
ביטול השסעים, הזרויות הבין עדתיות. יום שייצאו  <BR>
ממנו דורות של ילדים עם הורים מעדות שונות. ביאת<BR>
המשיח. וקרו ליה יום תבר מגל )רש"י: שבירת הגרזן.<BR>
תענית, ל"א:(                                   </P>
<P ALIGN="RIGHT">
המשנה שהחלה ב"חמשה דברים ארעו את אבותינו בשבעה <BR>
עשר בתמוז וחמשה בתשעה באב" מסיימת ב"ואומר: צאנה<BR>
וראנה בנות ציון במלך שלמה  )רש"י: במלך שהשלום  <BR>
שלו( בעטרה שעטרה לו אמו )רש"י: כנסת ישראל.     <BR>
תענית, פרק ד' משנה ח'( "                       </P>
<P ALIGN="RIGHT">
"והקב"ה עתיד להלביש עטרה שלו למלך המשיח ומהו   <BR>
עטרה של הקב"ה כתם פז שנאמר )שה"ש ה' י"א( ראשו  <BR>
כתם פז קווצותיו תלתלים שחורות כעורב וכתיב      <BR>
)תהילים כ"א, ד'( תשית לראשו עטרת פז מלך בשר ודם<BR>
אין לובשין לבושו וישראל לובשין לבושו של הקב"ה  <BR>
ומהו לבושו של הקב"ה? עוז, שנאמר )שם, צ"ג,א'( לבש<BR>
ה' עוז התאזר ונתנו לישראל, שנאמר )שם, כ"ט,י"א( <BR>
'ה' עוז לעמו יתן ה' יברך את עמו בשלום')תנחומא, <BR>
וארא פרק ח'(                                   </P>

<P ALIGN="RIGHT">
<FONT SIZE="-1">   לזכרו של אבי, שמואל מרדכי רובינשטיין ז"ל שחי<BR>
בחורבן וזכה לראות את רחובות העיר מתמלאים בילדים<BR><BR>

חיים רובינשטיין הוא מנהל אגף הפיתוח בקרן תל"י. </FONT></P>
<P ALIGN="RIGHT"><HR WIDTH="95%" ALIGN=CENTER>
</P>
<h3 ALIGN="RIGHT">
"כי המשפט לאלהים הוא"                          </h3>
<P ALIGN="RIGHT">
'כי  לא  לאדם  תשפטו' )דברי הימים ב יט, ו( :   <BR>
אל  תחשבו  בלבבכם לומר  מה  לנו  אם  אנו  מטים <BR>
את  הדין לזכות את אוהבינו  להטות  דין  דלים    <BR>
ולישא  פני עשירים הלא אין  המשפט  לה'? לכך נאמר<BR>
לה' שלו הוא. אם חייבת את   הזכאי,  כאלו  נטלת  <BR>
ולקחת  משל  בוראך  ודין שמים  עקלת,  לתת משפט  <BR>
מעוקל.  לפיכך תראו מה שתעשו  והיה לבבכם בכל דין<BR>
ודין כאלו הקב"ה עומד לפניכם  בדין  וזהו  "ועמכם <BR>
בדבר  משפט" ובסנהדרין מפורש: "ראו  מה אתם עושים,<BR>
'כי לא לאדם תשפטו, כי לה'. ושמא  יאמר  הדיין  מה<BR>
 לי  ולצער  הזה? ת"ל ועמכם בדבר  משפט  כלומר   <BR>
מוטל  עליכם  לעשות  ואין לו לדיין לעשות אלא מה <BR>
שעיניו רואות.                                  <BR>
<FONT SIZE="-1">                   (רש"י דברי הימים ב ; יט , ו </FONT></P>
<P ALIGN="RIGHT"><HR WIDTH="95%" ALIGN=CENTER>
</P>
<h3 ALIGN="RIGHT">
"ושפטתם צדק בין איש ובין אחיו ובין גרו"        </h3>
<P ALIGN="RIGHT">
אחת היא לך אם המשפט נערך בין שני ישראלים מלידה <BR>
או בין ישראלי  מלידה לבין גר שבא מן הנכר. עם   <BR>
כניסתו לכלל ישראל, הפך הגר לגרו , והאו שווה    <BR>
במעמדו לככ ישראלי מלידה.                       </P>
<P ALIGN="RIGHT"><FONT SIZE="-1">
)מתוך פירוש הרש"ר הירש  בתרגום הרב ברויאר על   <BR>
דברים א, טז(                                   </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
התורה והגאולה מותנות בעשיית משפט.              </h3>
<P ALIGN="RIGHT">
' ואלה  המשפטים'  ככתוב  )תהלים צט( 'ועוז מלך  <BR>
משפט  אהב'  אמר  להם  משה לישראל: הרי נתן לכם  <BR>
הקב"ה  את  תורתו.  אם  אין  אתם עושין את הדינין,<BR>
נוטל  תורתו  מכם.  למה?  שלא  נתן  לכם הקב"ה את<BR>
התורה אלא על מנת שתעשו את הדינין, שנאמר 'ועוז  <BR>
מלך   משפט   אהב'  ואם  עשיתם  את  הדינין,  עתיד<BR>
הקב"ה  להחזיר לכם בתי דינין שלכם, שנאמר )ישעיה <BR>
א( 'ואשיבה  שופטיך כבראשונה' מה כתיב אחריו?    <BR>
'ציון במשפט תפדה'.                             <BR>
               <FONT SIZE="-1">               (שמות רבה פרשה ל)</FONT></P>

<P ALIGN="RIGHT">
 'וארשתיך לי בצדק  ובמשפט'-  שתתנהגו  בהן .    <BR>
ובחסד וברחמים - שיבא   לך  מאתי  על  ידיהם.    <BR>
באברהם  אבינו  כתיב )בראשית  יח( 'כי ידעתיו למען<BR>
אשר יצוה וגו' לעשות צדקה  ומשפט'  וכנגדן  נתן  <BR>
לבניו חסד ורחמים מאת הקב"ה  שנאמר  )דברים  יג( <BR>
'ונתן לך רחמים ושמר ה' אלהיך  לך  את  הברית  ואת<BR>
החסד' )שם יז( פסקו מן הצדקה  והמשפט  כמו  שנאמר <BR>
)עמוס  ה( 'ההופכים ללענה  משפט  וצדקה  לארץ    <BR>
הניחו' אף הקב"ה אסף מהם  החסד והרחמים שנ' )ירמיה<BR>
טו( 'כי אספתי את שלומי  מאת  העם  הזה  את  החסד <BR>
ואת  הרחמים' וכשיחזרו  לעשות  צדקה  ומשפט שנאמר<BR>
)ישעיה א( 'ציון במשפט תפדה&hellip; ' הקב"ה מוסיף עליהם<BR>
רחמים וחסד ועושה אותן עטרה ארבעתן ומושיבן בראשן.<BR>
      <FONT SIZE="-1">                      (רש"י הושע  ב ,כא )</FONT></P>
<P ALIGN="RIGHT"><HR WIDTH="95%" ALIGN=CENTER>
</P>
<h3 ALIGN="RIGHT">
מהנעשה בתנועה                                  </h3>
<P ALIGN="RIGHT">
"מקדש  שני  שהיו  עוסקין  בתורה ובמצות  וגמילות<BR>
חסדים מפני מה חרב?  מפני שהיתה בו  שנאת  חנם. "<BR>
)בבלי יומא  ט, ע"ב(                            </P>
<P ALIGN="RIGHT">
"ואם נחרבנו, ונחרב העולם עמנו, על-ידי שנאת     <BR>
חינם, נשוב להיבנות , והעולם עמנו יבנה, על-ידי  <BR>
אהבת חינם." )אורות הקודש לראי"ה קוק זצ"ל ג, שכד(</P>
<P ALIGN="RIGHT">
א. בבית המדרש לשלום שיתקיים השנה אי"ה בז' באב  <BR>
תשנ"ט )20.7.99(  בשעה20.00  ב"בית שמואל", רח'  <BR>
שמעא )ממילא( ירושלים. נלמד השנה מקורות חז"ל    <BR>
העוסקים בסוגיית שנאת חינם והשלכותיה,  בהנחיית  <BR>
המשורר ד"ר אדמיאל קוסמן )אוניברסיטת בר-אילן,   <BR>
המחלקה לתלמוד( והסופר   חיים  באר.             </P>
<P ALIGN="RIGHT">
ב. בליל תשעה באב )21.7.99( נתכנס ליד קברו של   <BR>
ראש הממשלה המנוח  יצחק רבין ז"ל בהר הרצל       <BR>
בירושלים בשעה 20.30 לתפילת ערבית ולקריאת מגילת <BR>
איכה. המשתתפים מתבקשים להביא נרות.             </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

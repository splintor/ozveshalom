<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Bo</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בא</FONT><BR>
<FONT SIZE="3" COLOR="navy">גליון מס' 117 תש"ס</FONT><BR>

 </p>


<P ALIGN="RIGHT">
  ולפיכך לא ראו איש את אחיו כי לא הספיק לזה   &hellip;<BR>
   <FONT SIZE="-1">(ספורנו שמות פרק י, פסוק כא ) </FONT>.אור נר ואבוקה<BR>

"לא ראו איש את אחיו": באור היום, ויתכן שראו    <BR>
בנרות .                                        <BR>

<FONT SIZE="-1">                         (אבן עזרא הקצר י, כ"ג)</FONT></P>

<h3 ALIGN="RIGHT">
החושך יכול להכיל תכנים שונים.                  </h3>
<P ALIGN="RIGHT">
ותמצא  בפרשה ג' פעמים חשך: 'ויהי חשך' 'וימש    <BR>
חשך' 'ויהי  חשך אפלה',  לרמוז כי ג' מיני חשך הם<BR>
ואלו הם; עלטה אפלה ערפל.                       <BR>

עלטה>B< הוא חשך של בין הבתרים, שנאמר  )בראשית  טו(</B><BR>
'ועלטה היה'.                                   <BR>

אפלה>B< הוא חשך של מצרים, שנאמר 'ויהי חשך אפלה'   </B><BR>

ערפל>B< הוא חשך של   מתן  תורה,  שנאמר  )שמות  כ( </B><BR>
'ומשה  נגש  אל הערפל'.                         <BR>

<FONT SIZE="-1">               (רבינו בחיי שמות פרק י פסוק כא) </FONT></P>
<P ALIGN="RIGHT"><HR WIDTH="95%" ALIGN=CENTER>

                                               </P>
<h2 ALIGN="RIGHT">
שומר דלתות ישראל                               </h2>
<h3 ALIGN="RIGHT">
דב גוטליב                                      </h3>

<P ALIGN="RIGHT">
ליציאת מצרים נלוו נסים גלויים - עדות מוחשית    <BR>
ל"אצבע האלוקים", להתערבות שמימית ישירה במתרחש  <BR>
עלי אדמות. לשיא הגיעו המופתים במכת הבכורות - הקש<BR>
האחרון ששבר את קשי-לבו של פרעה. המפתיע והמוזר  <BR>
במכה זו הן ההכנות התמוהות לקראתה, ותכליתן -    <BR>
הכתמת המשקוף ושתי המזוזות של כל בתי בני ישראל  <BR>
בדם קרבן פסח, על מנת להבטיח שה' יפסח עליהם -   <BR>
"ולא יתן המשחית לבא&hellip; לנגף".                    </P>
<P ALIGN="RIGHT">
האסוציאציה המיידית, כמובן, הנה מצוות מזוזה -   <BR>
מעין מקבילה המופיעה מאוחר יותר, בפרשת ואתחנן - <BR>
מצווה אשר בכינויה ובמקומה מזכירה אותו אירוע    <BR>
חד-פעמי, ערב צאת בני ישראל ממצרים. אך למרות    <BR>
המשותף בין השתיים ישנם הבדלים בולטים: במצווה   <BR>
לדורות מדובר על מזוזה אחת ולא שתיים, ולא על    <BR>
המשקוף, על פרשיות מן התורה ולא על כתמי דם -    <BR>
ובעיקר, לא הוזכרה שום פעולת שמירה או הגנה מפני <BR>
המשחית, כי אם מעשה שבאמצעותו האדם מזכיר ומקיף את<BR>
עצמו ובני ביתו בהכרת ייחוד ה' ובמצוותיו.       </P>
<P ALIGN="RIGHT">
אך למרות זאת, כבר בתלמוד ניתן להבחין במגמה     <BR>
להשליך את אלמנט ה"שמירה" שבנס המקראי על מצוות  <BR>
מזוזה. במסכת עבודה זרה מסופר על אונקלוס בן     <BR>
קלונימוס ששכנע נוכרים להתגייר, בהנחת ידו על    <BR>
המזוזה, ובאומרו: "מנהגו של עולם, מלך יושב מבפנים<BR>
ועבדיו משמרים אותו מבחוץ, ואילו הקב"ה - עבדיו  <BR>
מבפנים והוא משמרם מבחוץ, שנאמר 'ה' ישמור צאתך  <BR>
ובואך מעתה ועד עולם'".                         </P>
<P ALIGN="RIGHT">
והמקורות אכן רוויי מתח בין שתי התפיסות באשר    <BR>
ל"תפקידה" של המזוזה. לקראת סוף תקופת הגאונים,  <BR>
וכנראה בהשפעת הקבלה, התוספת "שדי" מצאה את דרכה <BR>
אל המזוזה, אם כי מבחוץ, כנגד תיבת "והיה". ויש  <BR>
לצין ש"שדי" אינו רק כנוי לקב"ה, אלא גם, לפי    <BR>
הזוהר, ראשי תיבות "שומר דלתות ישראל" - הד ממשי <BR>
לאותה "שמירה" בליל מכת הבכורות. כמו כן יש גם   <BR>
לראות את משחק האותיות הנמצא בזוהר, במלה "מזזות"<BR>
- "זז מות". מאוחר יותר התוספת "כוזו במוכסז כוזו"<BR>
)שהיא "ה' אלקינו ה'" בדילוג של אות אחת קדימה(  <BR>
צורפה גם היא, כמעין כשף בכתב סתר, המשרה תחושת  <BR>
הגנה מאגית לדיירי הבית.                        </P>
<P ALIGN="RIGHT">
מכאן ואילך כל הסכרים נפרצו. מנהגים אחרים       <BR>
התווספו והתפשטו לכל עבר. ישנו תיעוד ומקורות    <BR>
למכביר על השימוש במזוזה כקמיע, כגון התיאור הארוך<BR>
והמפורט שב"ספר היראים השלם" לר' אליעזר ממיץ, אשר<BR>
שם ישנם אף ציורים של "חותמות" ושמות מלאכים, כגון<BR>
עזריאל, צדקיאל, שרפיאל, ענאל וכו', וכן במחזור  <BR>
ויטרי. ובכלל שמות מלאכים, מלות קסם ולחש, ציורים<BR>
ואיורים - כתוספות לפרשיות שבמזוזה - זכו לגושפנקא<BR>
הלכתית מגורמים רבניים מכובדים ביותר.           </P>
<P ALIGN="RIGHT">
כמובן שכל התהליך הבעייתי הזה לא עבר ללא מחאות  <BR>
נחרצות ונמרצות, ובראש המוחים הנשר הגדול, הרמב"ם.<BR>
במשנה תורה, הלכות תפילין, הוא קובע בפסקנות: "אלו<BR>
שכותבים מבפנים שמות המלאכים או שמות קדושים או  <BR>
פסוק או חותמות, הרי הן בכלל מי שאין לו חלק לעולם<BR>
הבא, שאלו הטפשים לא די להם שבטלו המצווה, אלא   <BR>
שעשו מצווה גדולה שהוא יחוד ה' ואהבתו ועבודתו   <BR>
כאילו היא קמיע של הניית עצמן".                 </P>
<P ALIGN="RIGHT">
ואולי יש מקום וטעם גם להבהיר את דעת הרמב"ם     <BR>
במורה נבוכים, על תרבות הקמיעות בכלל - זו שאיננה<BR>
קשורה דווקא למצוות מזוזה: "לא יעלה במחשבתך שגעון<BR>
כותבי הקמיעות ומה שתשמעהו מהם או תמצאהו בספריהם<BR>
&hellip;לא יאות לאדם שלם לשמעם, כל שכן שיאמינם &hellip;המשונים<BR>
'פתי יאמןי לכל דבר'". ובפירוש המשניות: "ואל    <BR>
תטריד את מחשבתך במה שהוזים כותבי הקמיעות וטפשי <BR>
בני אדם". אמירתם של החכמים הראשונים: "כל מי שיש<BR>
לו תפילין בראשו ובזרועו, וציצית בבגדו ומזוזה   <BR>
בפתחו, מוחזק הוא שלא יחטא", מוסבר על ידי הרמב"ם<BR>
באופן רציונלי - "שהרי יש לו מזכירין רבים, והן הן<BR>
המלאכים שמצילים אותו מלחטא".                   </P>
<P ALIGN="RIGHT">
אך גם המנהג של נגיעה ונשיקת המזוזה בכלל, והשם  <BR>
שדי בפרט, מפגין ומדגים את אותו מתח פנימי הקיים <BR>
בין המגמות הסותרות. נמצא מקור המציין "קבלה מר' <BR>
יהודה החסיד סגולה להציל אדם שלא יראה שונא, שינשק<BR>
את המזוזה". וכמו כן במשנת חסידים: "ובצאתו יניח <BR>
אצבעו הנקרא אמה&hellip; על שם 'שדי' וינשקנו", ובהמשך  <BR>
מוסברת המשמעות המיסטית של המעשה. וכן כותב רבי  <BR>
מרדכי בן שבתי בראשית המאה ה17-: "ויזהר שיגע בידו<BR>
במזוזה קודם שיצא מביתו". וישנם מקורות המחייבים <BR>
נגיעה במזוזה לפני ההליכה לישון ובקימה בבוקר.   </P>
<P ALIGN="RIGHT">
יש אמנם מי שאינו קושר מעשה זה לעניין "שמירה",  <BR>
כמו למשל הרב אברהם גלאנטי, במאה ה18-, המזכיר   <BR>
מנהג שכיח בצפת: "כשיוצא מפתח ביתו, לשים ידו על <BR>
המזוזה לזכור יחוד ה' ומצוותיו". לעומת זאת, ר'  <BR>
עקיבא אייגר, במאה ה19- בפוזנה שבאשכנז, טוען שאין<BR>
למנהג זה מקור מן הגמרא וכותב לאסור. וקצרה היריעה<BR>
מלהמשיך ולפרט את הדעות לכאן ולכאן.             </P>
<P ALIGN="RIGHT">
אמנם, בימינו כבר אין מצרפים לפרשיות שמות       <BR>
מלאכים, חותמות או פסוקים שונים כבעבר,  אך נדמה <BR>
שהמאבק על האופי והמגמה הרוחנית של המזוזה טרם   <BR>
הוכרע.                                         </P>

<P ALIGN="RIGHT">
<FONT SIZE="-1">   דב גוטליב הוא מורה, חבר במושב השיתופי משואות<BR>
יצחק.                                          </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"הדם לאות"                                     </h3>
<P ALIGN="RIGHT">
' והיה הדם לכם לאות': וכי מה הדם מהנה למלאך או <BR>
מה מהנה להן לישראל?                            <BR>

אלא, כל זמן שהיו ישראל נותנים מן הדם על פתחיהן <BR>
המקום  נגלה וחס עליהן, שנאמר 'ופסח ה' על הפתח'. </P>
<P ALIGN="RIGHT">
<FONT SIZE="-1">            (ילקוט שמעוני שמות פרק יז סימן רסה)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"בנערינו ובזקנינו נלך": אין נציגים לעבודת ה'.  </h3>
<P ALIGN="RIGHT">
אין לנו בפני ה' לא באי-כוח, לא כוהנים ולא      <BR>
נציגים. אם אנו נצטווינו ללכת, כולל הדבר את     <BR>
כולנו, מצעיר עוללינו, בערשו ועד אחרון רחלינו   <BR>
במקננו. הכלל מצוי בתוך כל אחד מאתנו. איש ומאומה<BR>
לא יישאר כי חג ה' לנו, עלינו ליצור "חוג מסביב  <BR>
לה'". ה' קורא לנו להיאסף מסביבו, ואין קריאה זו <BR>
אלא רצונו לראותנו מסביבו, על כל חלקינו ועם כל  <BR>
קניינינו.                                      </P>
<P ALIGN="RIGHT">
<FONT SIZE="-1">            (מתוך פירוש הרש"ר הירש , שמות י, ט)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"החודש הזה"                                    </h3>
<P ALIGN="RIGHT">
התחדשות ירח זו תהיה לכם התחלה של התחדשויות;    <BR>
כלומר, בהבחינכם בחידושו של אור הירח, תתעוררו   <BR>
לקבל עליכם התחדשות כדוגמתו; תקופות חודש לעצמכם <BR>
תקבעו על פי הבחנה זו. לא נאמר "החדש הזה ראש    <BR>
חדשים" אלא "לכם ראש ראש חדשים"                 </P>
<P ALIGN="RIGHT">
<FONT SIZE="-1">           (מתוך פירוש הרש"ר הירש על שמות יב,ב)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"אור וחושך"                                    </h3>
<P ALIGN="RIGHT">
על-כן הצדיקים הטהורים אינם קובלים על החושך, אלא<BR>
מוסיפים אור, אינם קובלים על הרשעה אלא מוסיפים  <BR>
צדק, אינם קובלים על הכפירה אלא מוסיפים אמונה,  <BR>
אינם קובלים על הבערות אלא מוסיפים חכמה         </P>
<P ALIGN="RIGHT">
<FONT SIZE="-1">      מתוך "ערפילי טוהר לרב א.י. הכהן קוק זצ"ל)<BR>
כז-כח(                                         </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"ערב רב": שתי זוויות-ראיה.                     </h3>
<P ALIGN="RIGHT">
'שחת  עמך'   שחת  העם לא נאמר, אלא עמך; ערב רב <BR>
שקבלת  מעצמך  וגיירתם ולא נמלכת בי ואמרת טוב   <BR>
שידבקו גרים בשכינה, הם שחתו והשחיתו . ) רש"י   <BR>
שמות פרק לב פסוק ז(                            </P>
<P ALIGN="RIGHT">
'אף  חיבב  עמים'.  גם אומות העולם כגון ערב רב  <BR>
ומן האומות  שנתגיירו ובאו לקבל התורה עם ישראל גם<BR>
אותם   חיבב   הקב"ה  וקבלו  שכר  עליהם  כדכתיב <BR>
במזמור  'יקום  אלהים  יפוצו  אויביו' דכתיב ביה <BR>
רכב אלהים. ) רשב"ם דברים פרק לג פסוק ג(        </P>
<P ALIGN="RIGHT">
'את העם': בגימטריא 'גם ערב רב'. )בעל הטורים    <BR>
שמות פרק יג פסוק יז(                           </P>
<P ALIGN="RIGHT">
וטעם 'וכי יגור אתכם גר':  לצוות הגרים בפסח זה  <BR>
של מדבר  כאשר  יצוה  בו לישראל,  ויתכן כי מה   <BR>
שאמר בסדר  בא  אל  פרעה )שמות יב מח( 'וכי יגור <BR>
אתך גר ועשה  פסח',  הוא על פסח מצרים,  כי הפרשה<BR>
ההיא על  פסח  מצרים  נאמרה כאשר פירשתי שם )בפסוק<BR>
מג(,  והיה במשמע,  כי הגרים היוצאים ממצרים ערב <BR>
רב   יעשו   פסח   שאף  הם  היו  באותו  הנס,  אבל<BR>
המתגיירים  אחרי  כן  במדבר  או  בארץ ישראל  לא <BR>
יתחייבו בפסח   שלא  היו  הם  או  אבותיהם  בכלל <BR>
'ואותנו הוציא משם' )דברים ו כג(, לפיכך הוצרך   <BR>
בכאן לחייבם בפסח דורות במדבר ובארץ.            </P>
<P ALIGN="RIGHT">
<FONT SIZE="-1">                  (רמב"ן במדבר פרק ט, פסוק יד) </FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

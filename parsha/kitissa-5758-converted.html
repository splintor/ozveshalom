<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Ki-Tissa</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת כי תשא </FONT><BR>
<FONT SIZE="3" COLOR="navy">גליון מס' 21 תשנ"ח</FONT>

 </p>


<DIV ALIGN=right>
<FONT COLOR="#000080" SIZE="3">על המנהיג לדעת להקשיב לקולות, להבחין ביניהם מתוך<BR>
עמדה של ענווה וכבוד.</FONT><BR><BR>
"וישמע יהושע את קול העם ברעה" אמר לו משה: יהושע,<BR>
אדם שעתיד להנהיג שררה על ששים רבוא, אינו יודע<BR>
להבחין בין קול לקול ?! )קהלת רבה ט,יא(<BR>
"וישמע יהושע וגו' ברעה וגו"', צריך לדעת מה היא<BR>
כוונת אומרו ברעה, ומה קול זה גם תשובת משה צריכה<BR>
נביא להגיד משמעות הדברים, ויתבארו הכתובים ששמע,<BR>
על פי מאמרם ז"ל )ירושלמי תענית פ"ד ה"ה( כי<BR>
הצדיקים יבחינו בקול אם לצדק אם להופכו, והשגה זו<BR>
היא השגה אלהיית אשר הנחיל ה' לגדולי עולם, והוא<BR>
מה שהריח יהושע שאמר הכתוב וישמע יהושע את קול<BR>
העם, פירוש הברת קול שהיתה נשמעת מן המחנה של<BR>
ישראל שמע בו בחינת הרע, והוא אומרו ברעה, "ויאמר<BR>
אל משה קול מלחמה במחנה", חשב כי אין זה אלא לצד<BR>
שיש ביניהם מלחמה, ובחינה זו היא בחינת הרע שהכיר<BR>
בקול.<BR>
<BR>
<FONT SIZE="-1">(אור החיים לרבי חיים בן עטר על שמות לב, יז)</FONT><BR>

<hR>

<H2>לפסוח על שתי הסעיפים</H2>
<H3>רותי להבי</H3>

נושא ההפטרה של פרשתנו, הוא פרשת אליהו ונביאי הבעל<BR>
בהר הכרמל )מלכים א', יח(. הקשר הנושאי בין הפרשות<BR>
הוא ברור: משה ותגובתו להליכה אחרי עגל הזהב<BR>
למרגלות הר סיני, מול אליהו ותגובתו להליכה אחרי<BR>
הבעל, בהר הכרמל. ההשוואה בין אליהו למשה ידועה זה<BR>
מכבר. בעל ילקוט שמעוני עורך מעין רשימה של<BR>
הארועים המקבילים בחיי שני אישים אלו: שניהם<BR>
נביאים, שניהם בני שבט לוי, שניהם גואלים את ישראל<BR>
בשליחות, שניהם נטמנים במערה וחווים את הימצאות<BR>
הא-ל, שניהם צמים ארבעים י ום, שניהם קוראים "מי<BR>
לה' אלי" ועוד הרשימה ארוכה. )ילקוט שמעוני, מלכים<BR>
א', ר"ט(.<BR>
<BR>
נתעכב על תגובותיהם של שני האישים לפני עשותם מעשה-<BR>
שבירת הלוחות על ידי משה והריגת נביאי הבעל על ידי<BR>
אליהו.<BR>
משה יורד מהר סיני לאחר ארבעים יום וארבעים לילה.<BR>
בידיו הוא נושא את לוחות האבן כתובים באצבע<BR>
אלוהים. יהושע עבדו הנאמן ממתין לו, במקום בו<BR>
נפרדו כאשר לווה את משה בעלייתו אל ההר. משה יודע<BR>
כי העם שחת. א-לוהים סיפר לו. הוא אינו אומר על כך<BR>
דבר ליהושע. בדרכם למטה, אל עבר המחנה, יהושע שומע<BR>
את העם ב"רעה", קולות של תרועה חזקה, אולי מבשרי<BR>
רע.<BR>
<BR>
יהושע מסיק כי קול מלחמה במחנה. משה עונה לו: "אין<BR>
קול ענות גבורה ואין קול ענות חלושה, קול ענות<BR>
אנוכי שומע". הם ממשיכים ללכת, בשקט, עד קרבם אל<BR>
המחנה. שם רואה משה את מעשה העגל ובחרון אפו משבר<BR>
את הלוחות ) פרק לב, פסוקים טו'- יט'(.<BR>
<BR>
דבריו של משה ליהושע מעניינים: "אין קול ענות גבורה<BR>
ואין קול ענות חלושה". האין הוא מוחלט. אך בהמשך-<BR>
"קול ענות אנוכי שומע"- אין אותה מוחלטות. לו היה<BR>
משה משלים את דבריו באותה רוח בה החל אותם, היה<BR>
אומר- "קול ענות הוא". אך הוא אומר "קול ענות<BR>
אנוכי שומע". דהיינו- זו שמיעה שלי, שמיעה<BR>
סובייקטיבית )פירוש הרמב"ן מחזק תפיסה זו(.<BR>
המפרשים נחלקו לגבי פירוש "ענות"- רובם מפרשים<BR>
"ענות" כמו ב"ותען להם מרים", בקולות של שירה<BR>
ומחולות, ובנגינות. רש"י מפרש ענות מלשון עינוי-<BR>
"קול חירופין וגדופין המענין את נפש שומען<BR>
כשנאמרים לו". הוא מסתמך בפירושו גם על הניקוד<BR>
השונה, בפתח ובנון דגושה, ב"ענות" השלישי, לעומת<BR>
חטף ונון רפויה בשתיים הראשונות.<BR>
<BR>
משה יודע מה העם עושה. הוא יודע כי אין מלחמה<BR>
במחנה, וכי העם חטאו והקולות שהוא שומע, הם קולות<BR>
של מצחקים. רס"ג, דרך אגב, מסיק מכך שלא משה אומר<BR>
זאת, אלא יהושע הוא הממשיך לדבר, לאחר שתיקתו של<BR>
משה, ומתקן את אבחנתו. אך אם נתייחס לפשט הדברים,<BR>
ולדברים כאל דברי משה, הרי שהמסקנה היא כי השיחה<BR>
היא בין משה ליהושע. הם פוסעים בשביל המוביל<BR>
למחנה. יהושע תוהה בינו לבין עצמו, בקול- מה הם<BR>
הקולות שאני שומע? אולי יש מלחמה? מי מנצח? )האם<BR>
הסתדרו בלעדי(...?<BR>
<BR>
משה עונה לו: עד שלא נראה- לא נדע. הקולות- עניין<BR>
שבשמיעה הן. אני שומע קולות רבים. מה שאני יודע<BR>
הוא, שאין מלחמה במחנה. כל השאר הוא עניין של<BR>
פרשנות. המעשה הוא אחד וברור, אך הקולות העולים<BR>
ממנו הם שונים וניתנים לפרשנות השומע. הם תלויי<BR>
הקשבה: האם הקולות מגלים את הסיבה למעשה? את<BR>
המצוקה? האם הקולות מבשרים על שבר מוחלט, על אובדן<BR>
הדרך? אולי הקולות מבשרים על מעידה, אך גם על<BR>
גרעין של אמונה שנשאר ואתו יש להמשיך לעבוד הלאה<BR>
עם העם? ועם א-לוהים?<BR>
<BR>
המעשה הוא נורא, ללא ספק. עד כדי כך שבעוד זמן קצר,<BR>
ישבר משה את הלוחות ויהרוג בעם החוטא כשלושת אלפי<BR>
איש.<BR>
<BR>
ההקשבה של מנהיג היא קריטית להנהגתו. אין היא מקילה<BR>
בחומרת הענישה, בגבולות הברורים, אך היא אינה<BR>
מסתפקת בתגובה. יש לה תפקיד נוסף, חינוכי, של<BR>
פרשנות החטא. כדי שלא יישנה. גדולתו של משה היא<BR>
בהקשבתו לעם. והיא גם מקור נפילתו בפרשת מי מריבה.<BR>
שם עודף ההקשבה- הקשבה שאין עימה סבלנות והבנת<BR>
המורכבות- הביאה אותו למעשה נמהר.<BR>
<BR>
המדרש מחזק במידה מסויימת כיוון זה: "אין קול ענות<BR>
גבורה" וגו', אמר לו משה ליהשוע, אדם שהוא עתיד<BR>
להנהיג שררה על ששים ריבוא, אינו יודע להבחין בין<BR>
קול לקול?" )קהלת רבה ט' יא'(. אמנם ניתן לצמצם<BR>
אמירה זו לצורך בזיהוי הקולות בלבד, אך ניתן גם<BR>
להרחיבה בצורך של חינוך המנהיג להקשבה.<BR>
<BR>
אחאב מקבץ, על פי בקשתו של אליהו, את כל ישראל ואת<BR>
נביאי הבעל והאשרה להר הכרמל. אליהו פותח ושואל את<BR>
העם "עד מתי אתם פוסחים על שתי הסעיפים? אם ה' הוא<BR>
אלוהים לכו אחריו, ואם הבעל- לכו אחריו"! )מלכים<BR>
א' יח(. "ולא ענו אותו העם דבר".<BR>
<BR>
התמונה היא של אדם הקופץ ממקום למקום, או מרגל<BR>
לרגל. לפי רש"י: בין שתי מחשבות, מלשון ב"שעיפים<BR>
בחזיונות לילה" ) איוב, ד', יג'(. לפי הפירוש<BR>
ב"דעת מקרא" - כמו צפור הפוסחת מסעיף אחד באותו<BR>
ענף אל סעיף אחר ואינה יודעת להכריע.<BR>
<BR>
אליהו מחפש הכרעה. אין לו סבלנות לחוסר החלטיות של<BR>
העם. הוא אינו מחפש להבין את מצוקותיהם. המעשה הוא<BR>
העיקר. אצל אליהו הדברים ברורים. העם יענה, או<BR>
שהאלוהים יענה- "ענני ה' ענני". הוא אינו מבין את<BR>
האמביוולנטיות אצל העם. את האפשרות הקיימת אצל כל<BR>
אדם לפסוח על שתי הסעיפים. לא כשיטה, אך כחלק<BR>
מאופי האדם.<BR>
<BR>
ברצוני, לסיום, לא לסכם, כפי שבדרך כלל עושים, אלא<BR>
להעמיד גישה שונה, לחלוטין מהמוצג עד כה, להשמיע<BR>
קול נוסף.<BR>
ייתכן גם היפוכם של הדברים: משה יורד מסיני ואינו<BR>
שומע. הוא אינו מסוגל. ראשו מלא בדברי ה' אותם שמע<BR>
ארבעים יום ולילה. רק יהושע שומע. או כמו שאומר<BR>
בעל הזהר "וישמע יהושע" )לב' ז'(, שמע יהושע ולא<BR>
משה... ומשה שהתאחד בשמש לא שמע" )זהר חב' קצה:(<BR>
ומתוך חוסר השמיעה הוא נוקט בצעד פזיז משהו- ומשבר<BR>
את הלוחות.<BR>
<BR>
ואולי דווקא אליהו, המתייחס לשתי הסעיפים מבין דבר<BR>
חשוב מאוד באופי האדם: שתי הסעיפים, הענפים,<BR>
יוצאים מאותו גזע עץ. דהיינו, שעם מעמד הר סיני<BR>
וקבלת עול מלכות שמיים, ניתנה גם הברירה: עבודת<BR>
הבעל. זה גם זה הוא ענף של אותו העץ. השאלה עד מתי<BR>
אתם פוסחים על שתי הסעיפים מכוונת, אם כך, לא<BR>
כתרעומת אלא מדגישה את חשיבות המעשה הנעשה דווקא<BR>
מתוך הבחירה. ותמיד, גם כאשר תערך ההכרעה- תהיה גם<BR>
האלטרנטיבה- הענף הסמוך. והבחירה, אם כך, היא מצב<BR>
קיומי, מתמשך.<BR>
<BR>
שתי הפרשנויות, שני הקולות,קיימים זה לצד זה, לצד<BR>
פירושים וקולות נוספים אפשריים. כל בחירה בפרשנות<BR>
מסויימת מבטאת את צורך המחפש אותה; את זיהוי ה"קול<BR>
אותו אני שומע". והצרכים משתנים, כמו העץ המתפתח<BR>
ומצמיח ענפים נוספים. ואנו מוצאים עצמנו כמו<BR>
הציפור- פוסחים מסעיף לסעיף.<BR>
<BR>
איזה ביטוי יפה "לפסוח על שתי הסעיפים".<BR>
<BR>
<FONT SIZE="-1">.רותי להבי היא מייסדת בית-ספר "קשת" בירושלים</FONT><BR>

<hR>

<H3>משולחן המערכת</H3>
בעקבות פנייתנו אל מפיצי הגליון, קיבלנו דרכם משוב<BR>
התרשמותי על תגובות הקוראים. אנחנו מודים לקוראים<BR>
הרבים שהגיבו וטרחו בדרך זו לספק לנו מידע על<BR>
הנעשה ב"שטח". משוב זה חשוב לנו ביותר כי רק בדרך<BR>
זו, יש באפשרותנו לדעת איך דברינו נשמעים בציבור<BR>
הרחב.<BR>
נשתדל להקשיב לכל "הקולות", אך מטבע הדברים, לא<BR>
נוכל תמיד להיענות להם, כי הדברים אינם אחידים:<BR>
ישנם קוראים שהיו רוצים שנהיה "חד-משמעיים" יותר,<BR>
אחרים חושבים שעלינו להתמתן יותר. כמו-כן, גם לגבי<BR>
קיצור הדברים או אריכותם, רמת התוכן או השפה,<BR>
נשמעו קולות שונים. כוונתנו, כפי שהצהרנו עליה<BR>
בגליון הראשון, היא להעביר מסר ערכי ברור, המבוסס<BR>
על קריאה פרשנית המוייבת לעולם של תורה ומצוות,<BR>
מתוך הדגשת היבטים של שלום וכבוד האדם שנברא בצלם<BR>
, בסגנון המאפשר גם לציבור החולק על עמדותינו<BR>
לשמוע את הדברים ולהתייחס אליהם, גם כאשר אין<BR>
הסכמה. נשמח לקבל מהמפיצים ומכל ציבור הקוראים<BR>
תגובות נוספות למאמרים, סיפורים בעלי עניין קצרים<BR>
או דברי-תורה קצרים )"וורטים"( , קליטים וקלילים<BR>
יותר. קוראים המעוניינים לתרום את המאמר המרכזי<BR>
לאחד הגליונות, מתבקשים לתאם זאת דרך המשרד,<BR>
וניצור אתם קשר.<BR>

<hR>

<H4>.היד החזקה" המתחשבת של משה"</H4>
רבי מאיר אומר: לא שבר משה את הלוחות, אלא שנאמר לו<BR>
מפי הגבורה, שנאמר "אשר שברת": יישר כחך ששברת:<BR>
)אבות דרבי נתן פרק שני משנה ג(<BR>
כיון שראה )משה( אותו סרחון שסרחו במעשה העגל, אמר:<BR>
היאך אני נותן להם את הלוחות? מזקיקני אותן למצות<BR>
חמורות ומחייבני אותן מיתה לשמים, שכן כתוב בהן<BR>
"לא יהיה לך אלהים אחרים על פני". חזר לאחוריו<BR>
וראו אותו שבעים זקנים ורצו אחריו; הוא אחז בראש<BR>
הלוח והן אחזו בראש הלוח,חזק כחו של משה מכולן<BR>
שנאמר: )דברים לד( "ולכל היד החזקה ולכל המורא<BR>
הגדול אשר עשה משה לעיני כל ישראל".<BR>
<BR>
<FONT SIZE="-1">(אבות דרבי נתן פרק שני, משנה ג)</FONT><BR>

<hR>

<H3>מעמד הר סיני וחטא העגל</H3><BR>
הייתכן שיכלו לבוא בני ישראל כתום ארבעים יום לאחר<BR>
מעמד הר סיני, ודיבורי "אנכי" ו"לא יהיה לך" עדיין<BR>
מהדהדים באזניהם, ולבקש להם אלוהים אחרים?<BR>
נראה שהתורה רצתה ללמדנו ולהראות דוגמה לדורות,<BR>
שדבר זה ייתכן. ועצם ההנחה שבני אדם אשר עמדו<BR>
רגליהם בתחתית הר סיני אינם יכולים, אינם מסוגלים<BR>
לשקוע עוד בבערות, בכסלות, בתועבת העבודה הזרה -<BR>
מופרכת מעיקרה...<BR>
אין ניסים גלויים - מאורעות נפלאים חד-פעמיים -<BR>
משנים את האדם, את טבעו, את הרגליו. הם רק מזעזעים<BR>
אותו באותו רגע, אך אין הם מנתקים אותו מעולמו,<BR>
מהשגותיו, מעברו, מהרגלי חייו.<BR>
<BR>
<FONT SIZE="-1">(מתוך עיונים חדשים בספר שמות לנחמה ליבוביץ' ז"ל )</FONT><BR>
</DIV>














<P ALIGN="center">

</P>

</body></html>

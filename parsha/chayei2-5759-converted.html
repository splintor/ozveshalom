<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Chayei Sarah</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  חיי שרה </FONT><BR>
<FONT SIZE="3" COLOR="navy">גליון מס' 56 תשנ"ט</FONT>

 </p>


<P ALIGN="RIGHT">
"ויקברו אותו יצחק וישמעאל": )ב"ר( מכאן שעשה ישמעאל<BR>
תשובה והוליך את יצחק לפניו, והיא שיבה טובה שנאמר  <BR>
באברהם.                                           <br>

<FONT SIZE=2>    (רש"י בראשית  כה, ט )</FONT></P>


<h4 ALIGN="RIGHT">
התשובה, גם של ישמעאל בסוף ימיו, מכפרת על הכל.     </h4>
<P ALIGN="RIGHT">
"חיי  שרה":   פירש רש"י  'כולן  שוין  לטובה'   ואף<BR>
על גב  דגבי ישמעאל  כתיב  'ואלה שני חיי ישמעאל'   <BR>
איכא למימר )יש לומר( שעשה   תשובה  כדפירש רש"י  גבי<BR>
 'ויקברו  אותו  יצחק וישמעאל  בניו',   וגר  שנתגייר<BR>
 כקטן  שנולד דמי וכל השנים  שהיו  קודם  לכן,  כל  <BR>
הרע  שעשה לא נחשב לכלום  והיה כמי שעשה תשובה כל   <BR>
ימיו.                                             <br>

<FONT SIZE=2>         (דעת זקנים מבעלי התוספות: בראשית  כג,  א)</FONT></P>

<hr>

<h2 ALIGN="RIGHT">
חברון אז ועכשיו                                   </h2>
<h3 ALIGN="RIGHT">
מנחם קליין                                        </h3>

<P ALIGN="RIGHT">
קנייתה של מערת המכפלה כאחוזת קבר בידי אברהם משמשת <BR>
עבור יהודים דתיים רבים כהוכחה לבעלות עם ישראל על  <BR>
העיר חברון וסביבתה. לדידם, הבעלות אינה על אחוזת קבר<BR>
אלא בעלות על עיר-נחלה בה חיים יהודים רבים כבעלי בית<BR>
בכל מובניו של מונח זה. ויש גם מי שמפליג ומשתמש    <BR>
בפרשה זו להוכיח את הקנין של ארץ ישראל כולה.  לפי  <BR>
הגישה האחרונה לא שדה אחד קנה אברהם אלא את ארץ ישראל<BR>
כולה. מערת המכפלה, וליתר דיוק חברון, אינה מקום אחד<BR>
ספציפי אלא המקום כולו. חברון היא תמציתה של ארץ    <BR>
ישראל מאז ולתמיד.                                 </P>
<P ALIGN="RIGHT">
שתי הגישות הללו אינן אלא מדרש חדש למקורות קדומים. <BR>
שהרי שאלה יסודית עמדה לנגד עיניהם של כל המפרשים,  <BR>
מחז"ל ועד אדמו"רי החסידות: מדוע הולך אברהם ומחזר על<BR>
פתחיהם של בני חת שימכרו לו את השדה בה שוכנת מערת  <BR>
המכפלה? והלא הקדוש ברוך הבטיח לאברהם את הארץ!     <BR>
בבסיסה של השאלה  מונחת כמובנת מאליה ההנחה שעצם    <BR>
ההבטחה היא מעשה של הקניית בעלות ומתן זכויות. מכאן <BR>
אמרו חז"ל, ורש"י בעקבותיהם: "גר ותושב אנוכי עמכם -<BR>
אם תרצו הריני גר ואם לאו אהיה תושב ואטלנה מן הדין".<BR>
)בראשית כ"ג: ד( כלומר, קניית השדה והמערה היתה מעשה<BR>
חסד לפנים משורת הדין של אברהם. אברהם לא היה חייב  <BR>
לשלם עבור השדה ויכול היה לקחתה בכח שהרי היא הובטחה<BR>
לו מיד ה'. זאת למרות שאיש מלבד אברהם לא היה שותף  <BR>
לברית בין הבתרים בה הובטחה לו הארץ, ובני חת לא ידעו<BR>
ולא שמעו על כך. מכיוון שלא רק שדה המכפלה הובטח    <BR>
לאברהם אלא  כל הארץ, דעת לנבון נקל שניתן לקחת בכח <BR>
כל חלק מהארץ המובטחת.                             </P>
<P ALIGN="RIGHT">
מכיוון אחר דן בנושא האדמו"ר רבי שמואל מסוכצ'וב ,  <BR>
מחבר 'שם משמואל'. כדרכם של אדמור"י החסידות, הוא הלך<BR>
אל 'פנימיות הדברים'. בדרשה בשנת תרע"ח\/1918 הוא שאל<BR>
הכיצד חמד אברהם את שדה רעהו והתאווה לרכוש שאינו   <BR>
שלו? שהרי על פי הכתוב אברהם לא הסתפק בהצעה הכללית <BR>
של בני חת "במבחר קברינו קבור את מתך" אלא  רצה דווקא<BR>
את מערת המכפלה. אברהם ביקש מאת בני חת שישפיעו על  <BR>
בעל השדה בו שכנה המערה, עפרון, שיאות למכור אותה לו.<BR>
עפרון התלבט האם למכור לאברהם את המערה והיה צריך   <BR>
להפעיל לחץ פסיכולוגי וסביבתי על עפרון עד שהסכים.  </P>
<P ALIGN="RIGHT">
בעל 'שם משמואל' טען שעפרון התלבט משום שלא היה     <BR>
מדובר בסתם מערה. השם 'חברון' נדרש במקורות רבים    <BR>
מלשון 'חיבור'. מדובר על החיבור שבין הארץ, האדמה   <BR>
במובנה הגשמי והקיום האנושי החומרי, לבין גן העדן.  <BR>
חיבור זה הופך לענין אקטואלי במקרה של מות צדיק כאשר<BR>
הנפטר, שרה אשת אברהם במקרה הקונקרטי שלנו, מובא    <BR>
לקבורה. הקבורה אינה הטמנה באדמה אלא העלאה כלפי    <BR>
מעלה, הנחת שרה על פתחו של גן העדן. עפרון לא ראה ולא<BR>
ידע את ערכה האמיתי של מערת המכפלה.  עפרון גם לא ידע<BR>
שבמערה שהוא בעליה קבורים אדם הראשון וחוה. אברהם,  <BR>
לעומת זאת, ידע גם ידע, שכן לאברהם היתה יכולת להביט<BR>
אל הצד הרוחני שבמערה ולעמוד על ערכה האמיתי. האוצר <BR>
הרוחני לא היה שייך לעפרון אלא לאברהם. בבעלותו של  <BR>
עפרון היה רק הצד החיצוני, הטפל, של המערה אבל בעליה<BR>
האמיתיים, הפנימיים, היה אברהם. בעיקרו של דבר קניית<BR>
המערה היתה מעשה של מימוש בעלות ולא של העברת בעלות.<BR>
לכן, עפרון  היה צריך לבקש רק סכום כסף סימלי תמורת <BR>
חלקו הטפל במערה. דרישתו לתשלום גבוה של ארבע מאות  <BR>
שקל כסף זיכתה אותו בתואר חמדן מידי ה'שם משמואל'.   <BR>
                                                  </P>
<P ALIGN="RIGHT">
העימות הישראלי-פלסטיני הצמיח תפיסה דתית ההולכת כמה<BR>
צעדים אף מעבר לכך. בנוסף לראיית עם ישראל כבעליה של<BR>
מערת המכפלה ושל העיר חברון )ובהשאלה והרחבה גם של  <BR>
ארץ ישראל כולה( מחמת העובדה שהם הובטחו לאברהם     <BR>
מלכתחילה או משום שרק האבות ועם ישראל מזהים את     <BR>
היכולת הפנימית של הארץ ומתחברים אליה ולכן הם בעליה<BR>
במלא מובן המילה; ובנוסף להיתר, ויש אומרים החובה,  <BR>
להפעיל כח ויוזמה ולכבוש את הארץ, התפתחה גם נטייה  <BR>
מצמררת לראות קשר בין מעשה הקנין בארץ ישראל לבין   <BR>
כריית קבר בתוכה. לשון אחר, לראות קשר בין הדם, האדם<BR>
והאדמה. מערת המכפלה, על פי תפיסה זו, נקנתה באמצעות<BR>
המוות והקבר ולא באמצעות עסקה מסחרית. והלא 'מעשי   <BR>
אבות הן סימן לבנים'  ומכאן שארץ ישראל נקנית בדם.  <BR>
הפעלת הכח, מלחמה על הארץ ושפיכות דמים אינם תגובה  <BR>
לאילוץ חיצוני ולמציאות כפויה אלא הדרך לגאולה      <BR>
ולאדנות ישראל בארצו. פרשנות זו מסתייעת במדרש וברש"י<BR>
הגורסים ששרה לא מתה מיתה טבעית. "נסמכה  מיתת שרה  <BR>
לעקידת יצחק לפי שעל ידי בשורת העקידה שנזדמן בנה   <BR>
לשחיטה... פרחה נשמתה ממנה ומתה" )רש"י כג: ב'(.    <BR>
העקידה נחתמת במות שרה ובקניית מערת המכפלה.  לשון  <BR>
אחר, העקידה קשורה למוות, לכריית קבר ולהיאחזות בארץ.</P>
<P ALIGN="RIGHT">
סמיכותה של פרשת העקידה לפרשת קנייתה של מערת המכפלה<BR>
מאפשר להציע קריאה שונה לחלוטין של הדברים. בניגוד  <BR>
לתפיסה האחרונה הגורסת שעקידת הבן מסתיימת במוות יש <BR>
להציב קריאה אחרת הגורסת שהעקידה קשורה לחיים. כאשר <BR>
יצחק הורד מהמזבח עדיין לא תם נסיון העקידה, הנסיון <BR>
העשירי במנין שהיה לפסגת נסיונותיו של אברהם. לאחר  <BR>
שעזב את הר המוריה אברהם חזר לביתו ולמרבה צערו מצא <BR>
שאשת נעוריו מתה. "ורבותינו אמרו שגם זה מן הנסיונות<BR>
של אברהם שביקש מקום לקבור את שרה ולא מצא". )רמב"ן,<BR>
כג: יט( בשעה קשה זו עליו להשלים את העמידה בנסיון  <BR>
העקידה. והמבחן הוא כיצד יתייחס לעם הארץ בקירבו הוא<BR>
חי ואשר ברשותו מצויה המערה בה רצה לקבור את שרה.   <BR>
אברהם משתחווה לבני חת כשם שהוא השתחווה לה', מכבד  <BR>
אותם על אף שהם רואים אותו כ'נשיא אלהים', ועומד על <BR>
זכותו לשלם כסף מלא תמורת חלקת הקבר למרות שארץ ישראל<BR>
הובטחה לו מזה זמן והוא עבר חוויה אדירה במעשה      <BR>
העקידה. העובדה שה' לא רצה במות יצחק, לימדה את אברהם<BR>
שה' עתיד לקיים את כל אשר הבטיח לו. אברהם היה יכול <BR>
להסיק ממעשה העקידה שיש בכיסו תעודת ביטוח א-לוהית  <BR>
ובשמה מותר לו לכפות את מרותו על יושב הארץ ולקחת בכח<BR>
את שדה עפרון. מבחנו של אברהם, וזה סיומו של מעשה   <BR>
העקידה, אינו במיתה על קנין הארץ, אלא בחיים לצד עם <BR>
הארץ. תודעת הבחירה וההבטחה הא-להית לרשת את הארץ   <BR>
אינם מתירים לקחת אותה בכח, אפילו לא בסמוך לאירועים<BR>
מופלאים וחד-פעמיים בהיסטוריה היהודית. וכדברי אבן  <BR>
עזרא )ברמב"ן שם( על הפסוק 'ויקם השדה והמערה אשר בו<BR>
לאברהם': קנייתה של מערת המכפלה היא קיומה של ההבטחה<BR>
הא-להית בברית בין הבתרים. לא בחרב ולא באדנות מתממשת<BR>
ההבטחה הא-להית. ארץ ישראל נקנית בהבנה ובהסכמה עם  <BR>
בני הארץ היושבים בה.                              </P>
<P ALIGN="RIGHT">
 <FONT SIZE=2>ד"ר מנחם קליין, חבר מערכת "שבת שלום", מלמד במחלקה<BR>
למדע המדינה באוניברסיטת בר-אילן.                  </FONT></P>

<hr>

<h3 ALIGN="RIGHT">
יצחק כמתקן העוול שנגרם להגר                       </h3>
<P ALIGN="RIGHT">
  "ויצחק  בא  מבוא" אתא ממיתא, ולהיכן הלך?   באר  <BR>
לחי  רואי  הלך,  להביא  את  הגר,  אותה            <br>
שישבה על הבאר ואמרה לחי העולמים ראה בעלבוני.      <br>


                               <FONT SIZE=2>(בראשית רבה פרשה ס)</FONT></P>

<P ALIGN="RIGHT">
המדרש מספר לנו דבר נפלא: הפגישה בין יצחק ובין     <BR>
רבקה, שהובאה אליו, אירעה בבאר לחי-רואי, והרי זהו  <BR>
המקום בו היתה הגר כשברחה מפני שרה. מה עניין יצחק  <BR>
בבאר לחי רואי? המדרש אומר, שלאחר מות  אמו שרה, הלך<BR>
יצחק להחזיר את אמו-חורגתו הגר לאביו. הוא הלך לבאר <BR>
לחי רואי כדי להביא משם את הגר, אשר בגלל אמו הורחקה,<BR>
ולהחזיר אותה לאביו ולתקן את העוול. והסיפור האגדי  <BR>
מספר הרבה מאד בשבחה של הגר, שאותה הוא מזהה עם     <BR>
קטורה, ואומר: "למה נקרא שמה קטורה? שנאים מעשיה    <BR>
כקטורת". פירוש מליצי זה מעיד עד כמה בעלי האמונה   <BR>
הגדולים בעולמנו הגו במעשיהם של האבות, ועמדו על כל <BR>
פגם וכל ליקוי שהיה בהם, וחשבו על תיקונם. מזה יש   <BR>
ללמוד הרבה לדורות: שאין לעשות אידיאליזציה של כל מה<BR>
שהיה, אלא יש לראות את הדברים כשהם לעצמם, ולהבין   <BR>
אותם, לשפוט אותם ולחשוב על תיקונם.                <br>

<FONT SIZE=2>
)מתוך "הערות לפרשיות השבוע" לפרופ' ישעיהו ליבוביץ'<BR>
ז"ל(                                              </FONT></P>

<hr>

<h4 ALIGN="RIGHT">
  שיבתו של אברהם לעומת זקנתו של דוד.              </h4>
<P ALIGN="RIGHT">
זקן  ושבע,   שראה כל משאלות לבו ושבע כל טובה, וכן <BR>
ושבע  ימים  )להלן לה כט( ששבעה נפשו בימים, ולא    <BR>
יתאוה  שיחדשו  בו  הימים דר,  וכענין שנאמר בדוד   <BR>
וימת  בשיבה  טובה  שבע  ימים  ועושר וכבוד )דברי   <BR>
הימים  א'  כט  כח(,   והוא  ספור חסדי השם בצדיקים <BR>
ומדה  טובה  בהם  שלא  יתאוו במותרות, כענין  שנאמר <BR>
בהם תאות לבו נתת לו )תהלים כא ג(, ולא  כמו  שנאמר <BR>
בשאר  האנשים,   אוהב  כסף לא ישבע כסף )קהלת ח ט(, <BR>
ואמרו בו )קהלת רבה א יג( אין  אדם  יוצא  מן  העולם <BR>
וחצי תאוותיו בידו,  יש בידו   מנה   מתאוה   מאתים <BR>
השיגה  ידו  למאתים                                <br>

מתאוה  לעשותו ארבע מאות שנאמר אוהב כסף לא ישבע    <BR>
כסף. ובבראשית  רבה  )סב  ב(  אמרו  הקב"ה מראה להם <BR>
לצדיקים  מתן  שכרן  שהוא  עתיד  ליתן להם לעולם הבא,<BR>
  ונפשם  שבעה והם ישנים,  נתעוררו החכמים בזה ופירשו<BR>
הכתוב שאומר ושבע במראה הזו.                       <br>

                         <FONT SIZE=2>  ?(רמב"ן בראשית  כה , ח)</FONT></P>



<P ALIGN="RIGHT">
שלווה כמעט אידיאלית שוררת באוהל אברהם, לעומת      <BR>
אווירת המתיחות בחצר המלכות של דוד &ndash; לפנינו ממש    <BR>
הניגוד בין האוהל של תקופת האבות לבין היכל המלכים; <BR>
ואותו האוהל ועתידו נראים הרבה יותר חזקים מחצר     <BR>
המלכות המפוארת, שכבר נראים בה סימנים ראשונים של   <BR>
ירידה והתפוררות.                                  <br>

<FONT SIZE=2>
)מתוך "חזון המקרא" לרב יששכר יעקבסון, מובא        <BR>
ב"עיונים חדשים בספר בראשית" לפרופ' נחמה ליבוביץ'  <BR>
ז"ל(                                              </FONT></P>
<P ALIGN="RIGHT">
</P>








<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayechi</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  ויחי </FONT><BR>
<FONT SIZE="3" COLOR="navy">גליון מס' 63 תשנ"ט</FONT>

 </p>

<P ALIGN="right">
"שכל  את  ידיו":   כמו  שכל,  שהוא לשון אדם     <BR>
מעוקם ונפתל.  )רשב"ם בראשית  מח , יד(           </P>
<P ALIGN="right">
השכיל והבין במשוש ידיו בלא ראות                 <br>
)ספורנו שם, שם(                                 </P>
<P ALIGN="right">
כאילו ידיו השכילו מה שהוא רוצה לעשות.           <br>
)אבן  עזרא שם, שם(                              </P>


<h4 ALIGN="right">
התקשורת הסמויה בין יעקב ליוסף: מי ראוי לברכה    <BR>
החשובה או מי זקוק לה?                           </h4>
<P ALIGN="right">
'שכל  את  ידיו כי מנשה הבכור': יש מקשים למה שתק <BR>
יוסף  עד  אחר  שבירך  אותם, ואח"כ 'ויתמוך יד אביו<BR>
להסיר  אותה  מעל  ראש  אפרים'?  למה  לא עשה זה  <BR>
קודם שברכם?                                     </P>
<P ALIGN="right">
 אולי לפי שיוסף חשב שהשמאל חשוב מן  הימין,  לפי <BR>
שהלב  מקור  השכל מונח ביד שמאל                  </P>
<P ALIGN="right">
והכבד  מקור הנפש המתאוה שבימין וחשב יוסף לפי    <BR>
שמנשה  הבכור,  על  כן  רוצה לברכו בברכות שכליות,<BR>
ליתן  לו המדע והחכמה ביתר שאת ואת אפרים רצה לברך <BR>
 בברכות   גשמיות  ואחר  שבירך  ברכה  אחת לשניהם,<BR>
אז ראה יוסף שלא זו הדרך ולא נתכוין אביו לזה     <BR>
ואולי טעה בין בכור לפשוט או לא ידע מי עומד מימין <BR>
ומי  לשמאל,  על  כן  'וירע בעיניו ויאמר לא כן   <BR>
אבי'.                                           </P>

<P ALIGN="right"><FONT SIZE="-1">
)כלי יקר בראשית מח , יד(                        </FONT></P>

<P ALIGN="right"><hr>
</P>

<h2 ALIGN="right">
מה בין שמעון ללוי                               </h2>
<h3 ALIGN="right">
יעקב דויטש                                      </h3>

<P ALIGN="right">
     העוקב אחר תולדותיהם של שמעון ושל שבטו      <BR>
במקרא, אינו יכול שלא לשים לב לגורל המר שמאפיין  <BR>
אותם. כאשר יוסף חושד באחים שהם מרגלים ומבקש לאסור<BR>
אחד מהם עד שיביאו את אחיהם הקטון, הוא אוסר את   <BR>
שמעון )בראשית מב, 24(. אחד מנשיאי שבט שמעון, זמרי<BR>
בן סלוא היה זה שקרב אל המדינית לעיני משה וכל עדת<BR>
ישראל )במדבר כה, 14, 6(, ובעקבות מעשה זה, מתחוללת<BR>
מגיפה בה מתים עשרים וארבעה אלף מבני ישראל. השבט <BR>
עצמו סובל מירידה גדולה מאוד במספר הנמנים עליו,  <BR>
וכך מן המפקד הראשון הנערך במדבר, בו מונה השבט   <BR>
חמישים ותשעה אלף ושלוש מאות נפש )במדבר א, 23(   <BR>
מצטמצם גודלו של השבט, ואילו במפקד השני הנערך    <BR>
במדבר הוא מונה רק עשרים ושנים אלף ומאתיים )במדבר<BR>
כו, 14(, כלומר מספרם של בני השבט קטן בלמעלה     <BR>
משלושים ושבעה אלף. על גורלו המר של השבט ניתן    <BR>
ללמוד גם מכך שבפרשת זאת הברכה בה מובאות הברכות של<BR>
משה לשבטים השונים, נזכרים כל השבטים כזוכים לברכה,<BR>
פרט לשבט שמעון )דברים לג(. ובנוסף לכך, לשבט אין <BR>
למעשה נחלה משל עצמו ונחלתו היא בתוך נחלת שבט    <BR>
יהודה )יהושע יט, 1(. השאלה העולה מכאן היא כמובן:<BR>
מדוע זכה שמעון לגורל זה?                        </P>
<P ALIGN="right">
     בנסיון לענות על שאלה זו, ניתן להיעזר בדבריו<BR>
של יעקב בפרשתינו ביחס לשמעון וללוי. הדברים      <BR>
המכונים פעמים הרבה ברכת יעקב לבניו, בודאי אינם  <BR>
ברכה בנוגע לשמעון ולוי:                         </P>
<P ALIGN="right">
" שמעון ולוי אחים כלי חמס מכרתיהם. בסדם אל תבא  <BR>
נפשי ובקהלם אל תחד כבודי, כי באפם הרגו איש וברצנם<BR>
עקרו שור. ארור אפם כי עז ועברתם כי קשתה אחלקם   <BR>
ביעקב ואפיצם בישראל )בראשית מט, 7-5(. מרבית     <BR>
המפרשים ביקשו למצוא בפסוקים אלה רמז לחטאיהם של  <BR>
שמעון ולוי שבעטיים ארר אותם יעקב בדבריו. ביחס   <BR>
לחטא אחד הסכימו כמעט כל המפרשים וטענו שיעקב     <BR>
התייחס בדבריו להרג אנשי שכם, הנרמז במילים "כי   <BR>
באפם הרגו איש". ואילו חלק מן המפרשים ביקשו למצוא<BR>
בדבריו של יעקב רמז לחטא נוסף וביניהם ניתן לציין <BR>
את רש"י המפרש: וברצונם עקרו שור - רצו לעקור את  <BR>
יוסף שנקרא שור, שנאמר "בכור שורו הדר לו". פרשנים<BR>
אלה ורש"י בראשם מסתמכים על הדברים המופיעים במדרש<BR>
תנחומא. וכך אומר רש"י: "שמעון ולוי אחים - בעצה  <BR>
אחת על יוסף. ויאמרו איש אל אחיו... ועתה לכו     <BR>
ונהרגהו )בראשית לז, 20-19( מי הם, אם תאמר ראובן <BR>
או יהודה? הרי לא הסכימו בהריגתו, אם תאמר בני    <BR>
השפחות? הרי לא היתה שנאתן שלמה, שנאמר: והוא נער <BR>
את בני בלהה ואת בני זלפה )בראשית לז, 2(, יששכר  <BR>
וזבולון לא היו מדברים בפני אחיהם הגדולים מהם, על<BR>
כרחך שמעון ולוי הם שקראם אביהם "אחים".          </P>
<P ALIGN="right">
      שני החטאים בהם מדובר הם חטאים הנובעים     <BR>
מחוסר שליטה עצמית וחוסר יכולת לרסן את הכעס, אף אם<BR>
הוא מוצדק. הכתוב מספר שכאשר שמעו בני יעקב על    <BR>
מעשהו של שכם: ויתעצבו האנשים ויחר להם מאד )בראשית<BR>
לד, 7(, אולם רק שמעון ולוי הם אלה שהכעס מוביל   <BR>
אותם למעשה ההרג האכזרי בעיר שכם. ביחס ליוסף, מספר<BR>
המקרא: "ויראו אחיו כי אותו אהב אביהם מכל אחיו,  <BR>
וישנאו אותו ולא יכלו דברו לשלום" )בראשית לז, 4(,<BR>
דהיינו האחים כולם שנאו את יוסף, אולם כפי שכבר   <BR>
ראינו המדרש ובעקבותיו המפרשים תולים את האחריות  <BR>
לנסיון להרוג את יוסף דווקא בשמעון ולוי, וגם כאן <BR>
מעיד הדבר שרק הם מתוך האחים לא ידעו לרסן את     <BR>
רגשותיהם, ודרושות היו עצותיהם של ראובן ושל יהודה,<BR>
כדי שיוסף לא ייהרג. הכעס וחוסר היכולת לשלוט עליו<BR>
מביאים את האחים לכך שהם הורגים את אנשי שכם, ואותו<BR>
כעס שהיה מופנה בתחילה להרג של נכרים, הוא זה שמביא<BR>
אותם לרצות להרוג גם את אחיהם, ללמדנו שאין כאן   <BR>
הבחנה בין יהודי לגוי, ומי שמתאכזר אל הגוי סופו  <BR>
שיתאכזר גם אל אחיו ממש.                         </P>
<P ALIGN="right">
     על פי הדברים שראינו, שותפים שמעון ולוי     <BR>
לאותם מעשים, והדבר אף משתקף בדברי יעקב שמייעד   <BR>
לשני השבטים גורל דומה. אולם כפי שראינו בראשית   <BR>
הדברים, זכה שבט שמעון לגורל מר, ולעומתו שבט לוי <BR>
נבחר לשרת בקודש, אם כי עדיין ניתן לראות שהגורל  <BR>
שמיועד לו: "אחלקם ביעקב ואפיצם בישראל" מתקיים גם<BR>
בו. גם חז"ל היו מודעים לקושי שמציב ההבדל שבין שני<BR>
השבטים והם נדרשו לו בספרי, וכך נאמר שם: "'וללוי <BR>
אמר' למה נאמר? לפי ששמעון ולוי שניהם שתו בכוס   <BR>
אחד, שנאמר 'ארור אפם כי עז ועברתם כי קשתה, אחלקם<BR>
ביעקב ואפיצם בישראל' משל לשנים שלוו מן המלך, אחד<BR>
פרע למלך וחזר והלוה את המלך, ואחד לא דיו שלא פרע,<BR>
אלא חזר ולוה. כך שמעון ולוי, שניהם לוו בשכם,    <BR>
כענין שנאמר 'ויקחו שני בני יעקב שמעון ולוי אחי  <BR>
דינה איש חרבו ויבואו על העיר בטח ויהרגו כל זכר'.<BR>
לוי פרע מה שלוה במדבר, שנאמר 'ויעמד משה בשער    <BR>
המחנה ויאמר: כה אמר ה'; שימו איש חרבו על יריכו  <BR>
ויעשו בני לוי כדבר ה'' וחזר והלוה את המקום בשטים,<BR>
שנאמר 'פינחס בן אלעזר בן אהרן הכהן השיב את חמתי <BR>
מעל בני ישראל, בקנאו את קנאתי בתוכם, ולא כליתי את<BR>
בני ישראל בקנאתי'. שמעון לא דיו שלא פרע אלא חזר <BR>
ולוה, שנאמר 'ושם איש ישראל המוכה, אשר הכה את    <BR>
המדינית זמרי בן סלוא נשיא בית אב לשמעוני', לכך  <BR>
נאמר 'וללוי אמר' )ספרי דברים, שמט(.             </P>
<P ALIGN="right">
     על פי תפישת חז"ל, מעשיהם של שני השבטים יעדו<BR>
להם גורל דומה, אך בניגוד לשבט שמעון שהמשיך את   <BR>
מעשי אביו, באו צאצאיו של לוי ובעשיית רצונו של   <BR>
מקום כיפרו על מעשיו, ואף הפכו למשרתים בקודש.    </P>
<P ALIGN="right">
<FONT SIZE="-1">    יעקב דויטש הוא דוקטורנט בחוג להיסטוריה כללית<BR>
באוניברסיטה העברית בירושלים.                    </FONT></P>
<P ALIGN="right"><hr>
</P>
<P ALIGN="right">
"ועננו בורא עולם במידת הרחמים &hellip;וברכנו בגשמי     <BR>
ברכה, ונזכה לחיים ושבע ושלום כשנים הטובות" )מתוך<BR>
תפילת "עננו", הנאמרת  בעת עצירת גשמים(          </P>

<h3 ALIGN="right">
ירידת הגשמים-  שמחה לכל באי עולם .              </h3>
<P ALIGN="right">
אמר  ר'  תנחום  בר חייא: גדולה ירידת גשמים ממתן <BR>
תורה, שמתן  תורה  שמחה  לישראל,  וירידת גשמים   <BR>
שמחה  לכל  העולם;  לבהמה ולחיה ולעופות, שנאמר   <BR>
'פקדת   הארץ  ותשוקקיה'  )תהלים  סה  י(. )מדרש  <BR>
תהלים מזמור קיז(                                </P>
<P ALIGN="right">
עובד  כוכבים  אחד  שאל את רבי יהושע בן קרחה:    <BR>
אמר לו;   אתם  יש  לכם  מועדות  ואנו  יש  לנו   <BR>
מועדות.   בשעה   שאתם  שמחים  אין  אנו  שמחים,  <BR>
ובשעה  שאנו שמחים אין אתם שמחים. ואימתי אנו ואתם <BR>
שמחים? בירידת גשמים. מאי טעמא )מהי הסיבה לכך(?  <BR>
'לבשו כרים                                      </P>
<P ALIGN="right">
הצאן ועמקים יעטפו בר, יתרועעו אף ישירו' )תהלים  <BR>
ס"ה, י"א( מה כתוב אחריו?  הריעו  לה'  כהנים  לוים<BR>
וישראלים אין כתיב )לא כתוב( אלא  'הריעו לה' כל  <BR>
הארץ' )שם ס"ו, א( . )בראשית רבה פרשה יג(        </P>
<P ALIGN="right"><FONT SIZE="-1">
"המביא דבר בשם אומרו&hellip;": שתי המובאות הוצעו לנו   <BR>
על-ידי יוחנן דיקאסטרו ואנחנו מודים לו על-כך.    </FONT></P>

<P ALIGN="right"><hr>
</P>

<h3 ALIGN="right">
מה בין לוי לפינחס? הסיכונים שבקנאות             </h3>
<P ALIGN="right">
והרי לוי ופנחס שניהם קינאו על הזנות, ומסרו נפשם <BR>
על זה, והנה פנחס עלה בשביל זה לגרם המעלות, ולוי <BR>
גער בו אביו, וכיוצא בזה הרבה. ומשום כך שנינו    <BR>
במסכת אבות: "ולא עם הארץ חסיד" &ndash; שנדרש לזה דיוק <BR>
רב לשקול הפעולה לפי  הזמן והמקום, וגם בכמה דברים<BR>
נדרש לכללי תורה שאינם מבוארים.                  </P>
<P ALIGN="right">
"תומיך ואוריך לאיש חסידיך": והנה לזה החסידות של&hellip;<BR>
מעשה המצוות במסירות נפש לקיים אמונת ה' ובריתו   <BR>
לרבים &ndash; לזה נדרש זהירות הרבה. ועל זה בירך משה   <BR>
"ואוריך" היינו שיהא אור תורת אמת מכשירה אותם לזה<BR>
החסידות, שיראו לכוון דרך הישר ולא יהא לעשות מעשהו<BR>
זר מעשהו, שלא על-פי דברי תורה.                  </P>

<P ALIGN="right">
   <FONT SIZE="-1">מתוך פירוש "העמק דבר" לנצי"ב מוולוז'ין, מובא)<BR>
ב"עיונים בספר בראשית" לפרופ' נחמה ליבוביץ' ז"ל, <BR>
עמ' 390(                                        </FONT></P>


<P ALIGN="right"><hr>
                                                </P>

<h3 ALIGN="right">
חידת השבוע                                      </h3>
<h4 ALIGN="right">
)באדיבות פרופ' דניאל סטטמן(                     </h4>


<P ALIGN="right">
נסו להתאים בין הכותבים הבאים לקטעים להלן:       <BR>
הרמב"ם, נתן העזתי, האדמו"ר מחב"ד )ר' מנחם מנדל  <BR>
שניאורסון(, הראי"ה קוק, , הרצי"ה קוק ז"ל ויבל"א <BR>
הרב צפניה דרורי:                                </P>
<P ALIGN="right">
1. הגיעו ימים של גאולת ישראל לאלתר, הנה היא     <BR>
התשובה האמיתית היחידה על חורבן העולם ועל כל הצרות<BR>
שבאו על ישראל... היו נכונים לגאולה בקרוב        <BR>
בימינו!... הגואל צדק הוא כבר אחר כתלנו והעת     <BR>
להתכונן לקבל את פניו כבר קצרה מאוד.             </P>
<P ALIGN="right">
2. ספיחי נבואות הנה צומחות ובני נביאים מתעוררים,<BR>
רוח הנבואה הולך ושט בארץ, מבקש לו מפלט, דורש לו <BR>
גיבורים... תבוא רוח הנבואה... ורוח ה' אשר עליו  <BR>
תחל לפעם בצאצאיו אשר נזנחו, ומאפל ומחושך עיני   <BR>
עוורים תראינה.                                  </P>
<P ALIGN="right">
3. הצו ההיסטורי הא-להי של קץ הגלות, המגולה      <BR>
והמבורר, אינו ניתן להשתנות ולהסתלף, לא ע"י רשעות<BR>
הגויים.. ולא ע"י שגיאותינו. האיחורים והעיכובים  <BR>
הקצרים אשר כל אלה יכולים לגרום לו אינם יכולים   <BR>
בשום פנים להסב אחורנית את גלגולו המתקדם ועולה   <BR>
בוודאיותו המוחלטת.                              </P>
<P ALIGN="right">
4. הדבר מתגלה ב"ה לעינינו, ושוב אין מקום לכל ספק<BR>
או לכל שאלה לערער את שמחתנו ותודתנו לגואל ישראל.</P>
<P ALIGN="right">
5. והכלל העולה: יהיה לו ודאי גמור שאין לישראל   <BR>
חיים אם לא יאמין באלו הדברים בלי אות ומופת, והכל<BR>
סיבה אלקית שהביא בדור זה הראויים לראות תחילת    <BR>
הגאולה. ואל יחוש לאותם שאינם מאמינים אפילו שיהיה<BR>
אהובו כלל.                                      </P>
<P ALIGN="right">
6. רבי עקיבא חכם גדול מחכמי המשנה היה, והוא היה <BR>
נושא כליו של בן כוזיבא המלך. והוא היה אומר עליו <BR>
שהוא מלך המשיח, ודימה הוא וכל חכמי דורו שהוא המלך<BR>
המשיח, עד שנהרג בעוונות. וכיון שנהרג, נודע להם  <BR>
שאינו.                                          </P>
<P ALIGN="right">
           <FONT SIZE="-1"> "התשובות תתפרסמנה בגיליון פרשת "שמות</FONT></P>


<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

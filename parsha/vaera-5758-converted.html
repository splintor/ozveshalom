<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vaera </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת וארא</FONT><BR>
<FONT SIZE="3" COLOR="navy">גליון מס' 14 תשנ"ח</FONT>

 </p>


<DIV ALIGN=right>
<FONT COLOR="#000080" SIZE="3">הצופה לרשע וחפץ בהצדקו":הקב"ה מנצח לא על-ידי"<BR>
הריגה</FONT><BR>
<BR>
אמרו רבותינו: בכל המכות לא אמר פרעה "ה' הצדיק "<BR>
אלא במכת הברד בלבד, למה?<BR>
שאדם כשהוא מבקש להלחם עם חבירו ולנצח אותו פתאום<BR>
הוא בא עליו והורגו, אבל הקב"ה<BR>
אמר לפרעה:"ועתה שלח העז את מקנך" באותה שעה אמר:"<BR>
ה' הצדיק".<BR>
<BR>
<FONT SIZE="-1">(ילקוט שמעוני שמות פרק ט סימן קפה)</FONT><BR>

<hR>

<H2>משה, איש האמונה הבודד</H2>

<H3>דרור ארליך</H3>

פרשת "וארא" נפתחת במצב של משבר ביחסיהם של משה<BR>
והקבה.את הפסוק הראשון<BR>
בפרשה וידבר אלוקים אל משה" מפרש רש"י:" דבר אתו<BR>
משפט על שהקשה לדבר ולומר למה<BR>
הרעותה לעם הזה". בסוף הפרשה הקודמת, כותב רש"י<BR>
שהקב"ה מאשים את משה בכך,<BR>
שבטוענו "למה הרעותה וגו'")ה,כב( הרהר אחר מידותיו,<BR>
הטיל ספק ביכולותיו. לעומתו, סבור<BR>
ר' שמשון רפאל הירש, כי משה התייאש מן המציאות<BR>
ומיכולתו של הקב"ה לשנותה. מדובר,<BR>
אם כן, במשבר אמון )ושמא, משבר אמונה( בין משה<BR>
לקב"ה, שעל סיבתו חלוקים שני<BR>
הפרשנים, אך לא על עצם קיומו.<BR>
</DIV>
<DIV ALIGN=right>
<BR>
אין זה, כזכור, המשבר הראשון, שפוקד את יחסי הקב"ה<BR>
ומשה. כבר בהתגלותו הראשונה אל<BR>
משה, בהטילו עליו את שליחותו, נתקל הקב"ה באישיותו<BR>
העקשנית והאמיצה. לאחר שקיבל<BR>
משה מענה הולם לבעיות האמיתיות שהעלה בפני הקב"ה,<BR>
זורק הוא לחלל האוויר אמירה<BR>
אומללה: "שלח נא ביד תשלח")ד,יג(. התגובה לניסיון<BR>
ההתחמקות הזה קיצונית: "ויחר אף ה'<BR>
במשה")ד,יד(. הרמב"ם )מורה נבוכים חלק א', פרק ל"ו(<BR>
קובע, שהתורה משתמשת בלשון<BR>
חרון אף" לגבי ה' , רק כדי לתאר בשפה אנושית את<BR>
תגובתו של ה' כלפי עובדי עבודה זרה!<BR>
חומרת דבריו טעונה בירור, ואתייחס לסוגיה זו בהמשך.<BR>
</DIV>
<DIV ALIGN=right>
<BR>
המשותף לשני משברים אלו הוא האופן המפתיע בו באים<BR>
הם על פתרונם : צירופו של אהרן<BR>
אל משה גורם לו למלא אחר הצו האלקי)ד,יד\ז,א(.<BR>
</DIV>
<DIV ALIGN=right>
<BR>
אתייחס בדברי לשתי שאלות:<BR>
</DIV>
<DIV ALIGN=right>
א. מהם הגורמים למשברים אלו?<BR>
</DIV>
<DIV ALIGN=right>
ב. כיצד באים משברים אלו על פתרונם באמצעות אהרן?<BR>
</DIV>
<DIV ALIGN=right>
<BR>
הנחת היסוד אותה אני רוצה לבסס היא, שהתנהגותו של<BR>
משה משקפת נאמנה את חווית<BR>
הבדידות של איש האמונה באשר הוא,בדומה לדמות<BR>
המתוארת על-ידי הרב יוסף דב<BR>
סולובייצ'יק בחיבורו "איש האמונה הבודד".<BR>
</DIV>
<DIV ALIGN=right>
<BR>
אם ננסה לתאר את אותה בדידות במילים, נראה שהיא<BR>
חוויה סובייקטיבית, והיא חלק בלתי-<BR>
נפרד מחוויית האמונה של האדם. היא כוללת בתוכה,<BR>
באופן פרדוקסלי, תחושות של כאב<BR>
וסבל יחד עם תחושת המרצה וזיכוך. היא מובילה אל<BR>
ייאוש, אך גם אל תקווה מחודשת.<BR>
בדידות זו, על-פי הרב סולובייצ'יק, נובעת בחלקה<BR>
משלושה גורמים נפשיים:<BR>
פחד אובייקטיבי מפני המוות, לחצים סובייקטיביים<BR>
וזרות האדם לעצמו.<BR>
<BR>
אך הגורם העיקרי נעוץ, לדעתו, בחווית האמונה עצמה.<BR>
איש האמונה שואל שאלות מטפיזיות<BR>
על האל ועל העולם, ומתוכן נגלה לעיניו אל נורא<BR>
ונסתר. כבמעין מעגל קסמים, מגבירה האמונה<BR>
את הבדידות, והבדידות מחזקת את האמונה. היציאה, או<BR>
הגאולה, ממצב קיומי קשה זה,<BR>
תובעת מאיש האמונה קרבן. הוא נדרש לפעול לגילויו של<BR>
חבר, אשר יהיה מיוחד כמותו, ועם<BR>
זאת גם ישכיל להקים עמו קהילה. פירושו של קרבן זה<BR>
הוא הודאת האדם בכישלונו. בדידותו<BR>
גרמה לו לחוסר בטחון קיומי, ובחיפושו אחר שותף יש<BR>
משום נסיגה ממעמדו הייחודי הבלעדי.<BR>
בראשית הדרך אל האחר פוגש האדם בהכרח את האלוקים.<BR>
כדי שיוכל להיפתח אל ה"אתה",<BR>
חייב הוא לכרות ברית עם ה"הוא". האל הנסתר, הקוסמי,<BR>
הופך עתה לבן ברית, לשותף ולרע.<BR>
ברם, אין גאולה שלמה לתודעתו הדתית של איש האמונה.<BR>
תודעתו זו מתאפיינת בתנועה<BR>
דיאלקטית מתמדת בין שני הקטבים: הקוסמי והאישי.<BR>
</DIV>
<DIV ALIGN=right>
<BR>
הבה ונבחן כעת את עולמו של משה. מתוך התבטאויותיו<BR>
השונות כלפי הקב"ה ניתן ללמוד על<BR>
היותו שרוי במצב של בדידות קיומית מובהקת: האמירה<BR>
"מי אנכי כי אלך" משקפת פחד<BR>
אובייקטיבי מפני שליחות תובענית. האמירה "לא איש<BR>
דברים אנכי" משקפת לחץ סובייקטיבי<BR>
מסוים שנתון בו משה בשל מגבלות גופניות. האמירה "הן<BR>
לא יאמינו לי" משקפת את תחושת<BR>
הזרות שחש משה בקרב עמו.<BR>
</DIV>
<DIV ALIGN=right>
<BR>
גם בפרשתנו, קיימים ביטויים המשקפים את גורמיה<BR>
הנפשיים של חווית הבדידות, כגון: "הן<BR>
אני ערל שפתיים", "ולא שמעו אל משה". אך שיאה של<BR>
חוויה זו בא לידי ביטוי בשתי הפרשות<BR>
באמירות המשקפות בעיות בתודעת האמונה עצמה: "שלח נא<BR>
ביד תשלח"- המבטאת ערעור<BR>
לא מנומק על ציווי האל )אולי ניתן לומר, שהרמב"ם<BR>
מייחס משמעות של עבודה זרה לאמירה<BR>
זו, שכן הגדרתו לעבודה זרה היא: " סברא בטלה הקשורה<BR>
בו יתעלה"-)מורה נבוכים, שם (,<BR>
ו"למה הרעותה לעם הזה"- המבטאת ערעור על הנהגת האל<BR>
את עולמו, תוך התעלמות מכך,<BR>
שנאמר לו מפורשות, כי פרעה יקשה את ליבו. בשני<BR>
המקרים נגאל משה מבדידותו, כאשר<BR>
מצטרף אליו אהרן אחיו, והופך הוא לחלק מקהילה,<BR>
קהילת האמונה והברית. חשוב להדגיש, כי<BR>
על-פי הרב סולובייצ'יק, אין בקהילת האמונה פתרון<BR>
מלא עבור איש האמונה, שכן המתח<BR>
הדיאלקטי הנובע מבדידותו טבוע במהות קיומו של איש<BR>
האמונה. על כן ברור, כי מסכת חייו<BR>
של משה ושל כל איש אמונה באשר הוא, איננה<BR>
הרמוניסטית. אדרבה, היא רוויה משברים<BR>
ומתיחויות בצד עליות ורגעי גאולה.<BR>
</DIV>
<DIV ALIGN=right>
<BR>
<FONT SIZE="-1">דרור ארליך , בוגר ישיבת "הר עציון", לומד מחשבת<BR>
ישראל ופילוסופיה באוניברסיטת בר-אילן</FONT><BR>


<hR>

<H3>
קוראים מגיבים</H3>

בגליון פרשת "ויצא", במאמרו של שלמה פוקס, מציין<BR>
הכותב שדוד נענש על שצר על אדום<BR>
ששה חדשים, אף-על-פי שהברית עם אדום הופרה כבר<BR>
על-ידי אדום, ומכאן שהבריתמחייבת<BR>
גם אחרי שהצד האחר הפר אותה )מותר לנחש שהכותב ביקש<BR>
לעורר אצל הקורא<BR>
אסוסיאציה לענייני דיומא(.<BR>
</DIV>
<DIV ALIGN=right>
<BR>
אולם המעיין ברמב"ן, בהשגותיו על ספר המצוות<BR>
לרמב"ם, בסוף ההוספות )שצוטט בחלקו<BR>
במאמר(, יראה שהרמב"ן מבחין בין הברית לבין מצוות<BR>
"לא תתגר בם מלחמה". המצווה אוסרת<BR>
רק כיבוש ארצם, והברית הוסיפה לאיסור גם זינוב בהם.<BR>
הוא כותב , שמה שהמדרש אומר<BR>
שהותר להילחם באדום מפני שאדום "פרץ פירצה תחילה"<BR>
מתייחס לברית, ואילו המצווה<BR>
שבתורה קיימת גם אחרי הפרת הברית על-ידי הצד השני,<BR>
ועל-כך נענש דוד, מכיוון שהריגת<BR>
הזכרים שקולה לכיבוש ארצם )בפירוש שני הוא כותב<BR>
ש"לא תתגר" כולל גם זינוב, וגם<BR>
לפירוש זה, העונש הוא על שעבר על המצווה(. אם-כן,<BR>
אין להסיק מכאן שהברית מחייבת גם<BR>
אחרי הפרתה על-ידי הצד השני.<BR>
</DIV>
<DIV ALIGN=right>
<BR>
<FONT SIZE="-1">ברוך כהנא<BR>
ירושלים<BR>
</FONT></DIV>
<DIV ALIGN=right>
<BR>
<H4>:הערת העורך</H4>
</DIV>
<DIV ALIGN=right>
<BR>
אנחנו מפרסמים הפעם מכתב זה, המציע פרשנות שונה ללא<BR>
תגובה מצדנו או מצד הכותב<BR>
)הנמצא בחו"ל כעת( , כדי לאפשר לקוראים לגבש פרשנות<BR>
שלהם לדברים ולשתף אותנו, אם<BR>
יחפצו בכך.<BR>
</DIV>
<DIV ALIGN=right>

<hR>

<BR>
<FONT COLOR="#000080" SIZE="3">עיתוי הפרסום של חידוש העולם והגילוי<BR>
שלה' הארץ ומלואה קשור ל"נאקת בני ישראל"<BR>
</FONT>
<BR>
ואם תאמר, מה יום מימים? ומה צורך בידיעה זו- של<BR>
"ושמי ה' לא נודעתי להם"- עכשיו יותר<BR>
מבשאר זמנים? על זה אמר:"וגם הקימותי את בריתי אתם<BR>
לתת להם את ארץ כנען ואם לא<BR>
אפרסם עכשיו כי לי כל הארץ, אם-כן יאמרו האומות<BR>
לסטים אתם כי ביד חזקה אתם<BR>
כובשים ארצות ז אומות ולא כהה בהם ה )שמואל א; ג,<BR>
יג( ובזה יבואו לידי כפירה ומינות<BR>
לומר לית דין ודיין - אין דין ואין דיין - כמבואר<BR>
למעלה ) בראשית א ,א )על דברי ר יצחק.<BR>
<BR>
ואם תאמר: הלא גם בימי האבות הבטחתים לתת להם הארץ<BR>
ולא עשיתי פרסום על<BR>
החידוש , על-זה אמר "וגם אני שמעתי את נאקת בני<BR>
ישראל וגו" רצונו לומר: שהאבות<BR>
לא היו צריכין למופתים כי בלאו הכי היו בנים אמון<BR>
בם ולכל האומות לא היה צורך<BR>
בידיעה זו עדיין, אבל עתה שאני שמעתי נאקת בני<BR>
ישראל והגיע זמן כניסתם לארץ, על-<BR>
כן אני צריך לפרסם עכשיו על-ידי המופתים כי אני ה<BR>
מהוה את הכל ולי כל הארץ ובידי<BR>
ליתן הארץ למי שארצה וזה שאמר הכתוב:" ונתתי אותה<BR>
לכם מורשה אני ה" לפי שאני ה<BR>
מהוה את הכל ואני עשיתי הארץ וכל אשר עליה על-כן,<BR>
בידי ליתן אותה לכם מורשה.<BR>
)כלי יקר שמות פרק ו פסוק ג(<BR>

<hR>


<H4>אל ש"די לו" אינו מצריך אותות ומופתים</H4>

<BR>
הרמב"ם , גדול המאמינים בעולמה של היהדות, מפרש אל<BR>
שדי במובן של "האל שדי לו": האל<BR>
אשר מהותו היא בו בעצמו, שדי לו במהותו שאינה<BR>
בפונקציות שהוא ממלא לגבי העולם.<BR>
כזאת היתה הכרת אלהים של אבותינו, של אברהם יצחק<BR>
ויעקב, שהאמינו באל שדי. וכבר<BR>
מעיר מדרש, שאבותינו - שלא כדורו של משה - לא דרשו<BR>
אותות ומופתים לשם ביסוס<BR>
אמונתם בה'. אבל עכשיו, כשמשה נשלח להביא את בשורת<BR>
הגאולה לבני ישראל, שה' לא<BR>
נודע להם עוד בשם "אל שדי", יש להשתמש בשמות<BR>
המציינים את פעולות ה' בארץ. דבר זה<BR>
חוזר להבחנה הגדולה שבין הכרת אלהים מבחינת אלהותו,<BR>
שהיא האמונה הגדולה והעמוקה,<BR>
לבין הכרת אלהים מבחינת מה שידוע על פונקציות שמילא<BR>
בהיסטוריה. )מתוך הערות<BR>
לפרשיות השבוע לישעיהו ליבוביץ ז"ל(<BR>
</DIV>














<P ALIGN="center">

</P>

</body></html>

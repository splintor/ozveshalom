<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת וישב</FONT><BR>
<FONT SIZE=+4 color="Navy">שבת חנוכה</FONT><BR>
<FONT SIZE="3" COLOR="navy">גליון מס' 111 תש"ס</FONT><BR>

 </p>


<P ALIGN="RIGHT">
זה סוד 'והנה אנחנו מאלמים אלומים', שעל  ידי    <BR>
החטאים  נעשה  אלם בלא י"ה.                     <BR>
         <FONT SIZE="-1">              (ייטב פנים ח"א דף קמז/ב)</FONT></P>

<h3 ALIGN="RIGHT">
מעשים טובים יש לעשות בסתר.                     </h3>

<P ALIGN="RIGHT">
'והנה  אנחנו  מאלמים  אלומים  בתוך  השדה והנה  <BR>
תסובינה  אלמותיכם  ותשתחוין לאלומתי' לכאורה אמרו<BR>
בתוך השדה הוא שפת יתר. אבל אפשר  הכוונה  בזה   <BR>
לפי  מה שנאמר בסוכה )מ"ט ע"ב( 'מאי דכתיב  )שיר <BR>
השירים ז ב(חמוקי ירכיך, מה ירך בסתר אף דברי תורה<BR>
בסתר, והיינו דכתיב )מיכה ו ח( 'מה ה' דורש  ממך <BR>
וגו'  והצנע  לכת  עם  ה''  אלקיך', ואפילו  דברים<BR>
  שדרכן   לעשות   בפרהסיא   צריך   לעשותן      <BR>
בצינעה.   והטעם  כי  העושה  בפרהסיא  אינו בטוח <BR>
שלא   יעלה   בלבו   מחשבה   בלתי   רצויה,      <BR>
דהיינו להתנאות  ולהתפאר  משום  יוהרא  ולא הוי  <BR>
                         (<FONT SIZE="-1">רב טוב דף סה/א</FONT>) .לשמה</P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
דברי תורה עניים במקום אחד ועשירים במקום אחר.   </h3>

<h3 ALIGN="RIGHT">
יעקב ג'פרי גרין                                </h3>

<P ALIGN="RIGHT">
משום שהסיפורים שמספרת התורה ידועים לנו היטב    <BR>
מילדות ומשום ששומעים אותם ולומדים אותם כל שנה  <BR>
מחדש, מתרגלים אליהם. לכן אנו עלולים לשכוח עד כמה<BR>
הם שונים מסיפורים שמגיעים אלינו ממקורות אחרים, <BR>
חילוניים, כמו רומנים, ספרי היסטוריה, העתונים, או<BR>
מסרטים ותוכניות טלוויזיה. אך אם איננו ערים     <BR>
לשונו?ת של סיפורי התורה, נחמיץ חלק מהמסרים שהיא<BR>
מבקשת להשמיע. כאן, כדי להיפתח קצת יותר למסרים  <BR>
האלה, ברצוני להדגיש את המוזרות ואת השרירותיות של<BR>
הסיפורים בפרשת "וישב".                         </P>
<P ALIGN="RIGHT">
לא יהיה כאן משום חידוש אם אזכיר שהתורה מתעקשת  <BR>
לעתים קרובות להעביר לנו מידע שאיננו יודעים מה  <BR>
לעשות אתו. למשל, מדוע חשוב לתורה לספר לנו בדיוק<BR>
את התאריך בו התחיל המבול בפרשת "נח" "בשנת      <BR>
שש-מאות שנה לחיי-נח לחדש השני בשבעה-עשר יום לחדש<BR>
ביום הזה נקבעו כל מעינות תהום" )בראשית, ז, י"א(?<BR>
ומדוע אנחנו מוכרחים לדעת את שמותיהם של בני קטורה<BR>
ובני בניהם בסוף פרשת "חיי שרה"? ומצד שני, לעתים<BR>
קרובות התורה מחליטה לא לספר לנו דברים שסופר    <BR>
רגיל, מחבר רומן או כדומה, לא היה עובר עליהם    <BR>
בשתיקה )כידוע, לעתים קרובות מספקים לנו מדרשים את<BR>
המידע ה"חסר" הזה(. למשל, מה קרה לאברהם בילדותו <BR>
שהכין אותו לשמוע את דבר ה'?                    </P>
<P ALIGN="RIGHT">
בפרשתנו בולטת דווקא החלטת התורה להאריך בסיפור  <BR>
חיי יוסף, לעומת סיפורי חייהם של אברהם ויצחק,   <BR>
ובדומה יותר לסיפור חיי יעקב. כי על יעקב יודעים <BR>
הרבה. רואים את התפתחותו מנער חלש המוכרח לברוח  <BR>
מביתו עד להיותו אדם בוגר וחזק די הצורך כדי לחזור<BR>
הביתה כבעל משפחה מורחבת, איש מנוסה ובטוח בעצמו.<BR>
אנחנו גם שומעים על רגשותיו כלפי נשותיו, כלפי לבן<BR>
הארמי, וכלפי עשו. אשר ליוסף, התורה מרחיקה לכת  <BR>
לעומת סיפורי הקודמים. ידועים לנו יותר פרטים על <BR>
חייו של יוסף מאשר על כל דמות אחרת בתורה. התורה <BR>
מספרת לנו על ילדותו, על חלומותיו, על יחסיו עם  <BR>
אביו ועם אחיו, על כתונת הפסים המיוחדת לו, ועל  <BR>
קורות חייו במצרים כעבד, כאסיר, וכשר בכיר. שפע  <BR>
הפרטים שמציגה התורה על חיי יוסף מראה שהיא איננה <BR>
מגבילה את עצמה לדרך אחת של הצגת הדברים, כאילו  <BR>
אינה מסוגלת לנקוט אלא בסגנון אחד בלבד. אדרבא,  <BR>
התורה משתמשת בכמה וכמה דרכים ובוחרת ביניהן על-פי<BR>
צרכיה. וצרכיה שונים מצורכי סופר רגיל.          </P>
<P ALIGN="RIGHT">
הבט אחר של שרירותיותה, כביכול, של התורה בדרכה  <BR>
לספר סיפורים הוא יחסה לזמן, המתבטא בקצב הצגת   <BR>
האירועים. לעתים התורה מרחיבה את הדיבור על אירוע<BR>
מסוים, כמו בביקורו של אליעזר, משרתו של אברהם,  <BR>
אצל בתואל בחרן, או במפגש האלים בין יוסף לבין   <BR>
אחיו, ולעתים היא דוחסת שנים רבות תוך פסוקים    <BR>
אחדים.                                         </P>
<P ALIGN="RIGHT">
בסיפור יהודה ותמר, המפסיק את סיפור יוסף        <BR>
בפרשתנו, רואים בבירור את שתי התכונות שמניתי    <BR>
לעיל, בחירת התורה לספק לנו מידע מסוים ולמנוע   <BR>
ממנו מידע אחר, וטיפולה הגמיש בזמן. על יהודה    <BR>
עצמו, בניגוד ליוסף, אין התורה מספרת כמעט כלום עד<BR>
שהוא מופיע ומדבר אל אחיו בפרשתנו: "מה-בצע כי   <BR>
נהרג את-אחינו וכסינו את דמו. לכו ונמכרנו       <BR>
לישמעאלים וידנו אל-תהיו-בו כי-אחינו בשרנו הוא" <BR>
)שם, לז, כו-כז(. ילדותו והתפתחותו של יהודה לא  <BR>
היו חשובות לתורה. אבל מיד אחרי שיוסף נמכר לשר  <BR>
הטבחים של פרעה, התורה שבה לארץ כנען ומתעניינת  <BR>
ביהודה. בשבעה הפסוקים הראשונים של פרק לח, יהודה <BR>
לוקח אשה, היא יולדת שלושה בנים, וער, בנו בכור, <BR>
מתחתן עם תמר ומת -- אירועים שהתרחשו בוודאי במשך<BR>
חמש-עשרה עד עשרים שנה. קצב ההתרחשויות עדיין    <BR>
מסחרר עד שמגיעים לביטוי, "וירבו הימים" בתחילת  <BR>
פסוק יב. אז גישת התורה משתנה והיא מרבה לספק לנו<BR>
פרטים על יהודה, על המשא ומתן בינו לבין תמר,    <BR>
כשהוא חושב שהיא זונה, ועל מאמציו של חברו לשלם  <BR>
לה. רק תשעה חודשים עוברים בשמונה  עשר הפסוקים מן<BR>
המפגש  של  יהודה ותמר בפתח עיניים עד ללידת     <BR>
התאומים בסוף פרק לח.                           </P>
<P ALIGN="RIGHT">
השרירותיות כביכול של התורה בבחירת הפרטים שהיא  <BR>
מספרת לנו וביחסה אל הזמן תואמת את ההבדל בין    <BR>
התורה לבין כל מסכת סיפורים  אחרת, מלבד שאר ספרי<BR>
התנ"ך. בסיפור מסוג אחר, כאשר מת אחד הגיבורים,  <BR>
יכול המספר להניח  שגיבור זה לא מצא חן בעיני ה'.<BR>
אבל כאשר התורה מספרת לנו, "ויהי ער, בכור יהודה,<BR>
רע בעיני ה' וימתהו ה'" )שם, לח, ז(, אין זו מסקנה<BR>
שמציג המספר לאחר מעשה. המספר כאן, התורה עצמה,  <BR>
יודע בוודאות את רצון ה', את רגשותיו, ואת תוכניתו<BR>
עבור בני ישראל והעולם.                         </P>
<P ALIGN="RIGHT">
מבחינה זאת  יש פער גדול בין דמות לדמות בתורה.  <BR>
יש דמויות כמו האבות ונביאים אחרים, שה' מגלה להן<BR>
את כוונותיו ויש דמויות כמו רוב בני יעקב, שה'   <BR>
אינו מגלה להן את כוונותיו. לפעמים הגילוי ישיר  <BR>
ומפורט ולפעמים, כמו אצל יוסף, הגילוי בא בחלומות,<BR>
ופירושם הנכון תלוי בחכמתו. בגלל החכמה הזאת,    <BR>
ובניגוד לאחיו, מבין יוסף אל נכון את מה שקרה לו:<BR>
"ואתם חשבתם עלי רעה ה' חשבה לטבה למען עשה כיום<BR>
הזה להחיות עם-רב" )שם, נ, כ(.                 </P>
<P ALIGN="RIGHT">
הפער בידע הזה בין דמות לדמות בסיפורי התורה קיים<BR>
גם בינינו, הקוראים, לבין הדמויות. בקשר לסיפור  <BR>
יהודה ותמר, אנחנו יודעים שהתורה מספרת אותו מכוון<BR>
שמפרץ יצאו בעז, דוד המלך ושלמה המלך, והלה יבנה <BR>
את בית המקדש. אבל יהודה ותמר אינם יודעים את זה.<BR>
עבור יהודה זה סיפור פרטי על מות שני בניו, על   <BR>
הפחד שימות גם הבן השלישי, על יצרו לאחר מות אשתו,<BR>
ועל יושרו כשהוא מכיר בצדקת תמר. ועבור תמר זה   <BR>
סיפור של הזנחתה, תושייתה, יוזמתה, אומץ ליבה,   <BR>
ונצחונה.                                       </P>
<P ALIGN="RIGHT">
התורה נותנת לנו את האשליה כאילו אפשר לדעת את   <BR>
תוכניות ה' גם היום, כפי שידעו אותה הנביאים בזכות<BR>
קירבת ה' אליהם, או כפי שידעו אותה חכמים נדירים <BR>
ונשגבים כמו יוסף הצדיק ושלמה המלך. אבל מצבנו   <BR>
דומה, במקרה הטוב, למצבם של יהודה ותמר: קורים לנו<BR>
דברים, ואנחנו מאמינים שהם תואמים איזו תוכנית   <BR>
אלוקית, אבל רק בעתיד הרחוק יבינו צאצאינו,      <BR>
בדיעבד, את טיב התוכנית הזאת. בתפילה למען המדינה,<BR>
למשל, אנחנו מכנים את מדינת ישראל "ראשית צמיחת  <BR>
גאולתנו". אני מניח שחלק מן המתפללים רואים את   <BR>
הביטוי הזה כאמת מוצקת ומוכחת לעומת חרדים רבים  <BR>
המקפידים לא לקרוא את התפילה הזאת, כי הם בטוחים <BR>
במידה זהה שמדינת ישראל אינה קשורה כלל לגאולה.  <BR>
עבורי התפילה הזאת מבטאת לא ודאות אלא תקווה:    <BR>
הלוואי שמדינת ישראל תהיה ראשית צמיחת גאולתנו!  <BR>
אבל יתכן, אם לא נכלכל את צעדינו, שנביא על עצמנו<BR>
חורבן, חס וחלילה, כמו שעשה עם ישראל לא פעם בעבר.<BR>
מי שמתיימר לדעת בוודאות את כוונת ה' לגבי מדינת <BR>
ישראל, האחיזה או הוויתור על שטחים, ועוד שאלות  <BR>
פוליטיות וערכיות העומדות על סדר היום הלאומי,   <BR>
אינו אלא נביא שקר.                             </P>
<P ALIGN="RIGHT">
בסיכום, נקשיב לדברי נביאי אמת. כאשר שבת "וישב" <BR>
אינו חל בחנוכה, ההפטרה מתחילה בספר עמוס ב, ד:  <BR>
"על שלשה פשעי יהודה ועל ארבעה."  בפרקים הקודמים,<BR>
מדבר הנביא על עמים אחרים באזור, מדמשק ועד מואב,<BR>
כדי להזכיר לנו שה' אינו מעוניין ביהודים  בלבד, <BR>
אלא בכל העולם. אמנם, עמוס אומר, "רק אתכם ידעתי <BR>
מכל משפחות האדמה" )שם ג,ב(. אך אותו פסוק ממשיך:<BR>
"על-כן אפקד עליכם את כל-עונתיכם". כאשר הנביא   <BR>
מביט מנקודת הראות של ה' במהלך העולם ובהתנהגות של<BR>
עם ישראל, המסר קשה ותובעני.                    </P>
<P ALIGN="RIGHT">
הלקח שנלמד כאן אינו ימרה ובטחון מוגזם בצדקת    <BR>
דרכנו. בהשפעת נקודת המבט האלוקית של התורה אנו  <BR>
עלולים להשלות את עצמנו כאילו אנו רואים את מהלך <BR>
האירועים בעולם מזווית הראיה של ה'. אבל סיפורי  <BR>
התורה שונים במהותם מסיפורים אחרים. רק לתורה יש <BR>
הזכות לספר אותם.                               </P>

<P ALIGN="RIGHT">
<FONT SIZE="-1">  יעקב ג'פרי גרין כותב ומתרגם ומלמד במכללת עלמא</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
מעשה יהודה ותמר: לקח מוסרי                     </h3>
<P ALIGN="RIGHT">
יש ללמוד מפרשת יהודה ותמר מידה נעלה וצדק       <BR>
במשפטים, ופירוש הדבר הוא, שביאת הקד?שה קודם מתן<BR>
תורה כביאת האדם על אשתו אחר מתן תורה, כלומר שהוא<BR>
מעשה המותר שאין בו תיעוב כלל ומתן השכר המוסכם  <BR>
עליו לקדשה אז כמתן כתובת אשה לה עתה בזמן      <BR>
הגירושין&hellip; והצדק אשר למדנוה הוא אמרו בנקותו את  <BR>
עצמו שלא גזלה ולא שקר ולא גרע ממה שהסכים עמה   <BR>
עליו ' הנה שלחתי הגדי הזה&hellip;' וזהו הצדק אשר נחלוהו<BR>
מיעקב ויצחק ואברהם שלא לשנות דיבור ואל להחליף  <BR>
מועד וליתן כל החובות בשלמות ובמלואם.           </P>
<P ALIGN="RIGHT">
<FONT SIZE="-1">                    (מורה נבוכים לרמב"ם ג, מ"ט)</FONT></P>
<P ALIGN="right"><HR WIDTH="95%" ALIGN=CENTER>
</P>


<h4 ALIGN="RIGHT">
ויען  ויאמר  אלי לאמר זה דבר ה' אל זרבבל לאמר: <BR>
לא בחיל ולא בכח כי אם ברוחי אמר ה' צבאות.      <br>

<FONT SIZE="-1">     זכריה  ד , ה מתוך ההפטרה לשבת הראשונה בחג)<BR>
החנוכה(:                                       </FONT></h4>
<P ALIGN="RIGHT">
'כל  קבל' רצונו לומר: הדבר הזה מרומז בעבור מה  <BR>
אשר ראית אשר  מן  ההר  נכרת אבן מעצמה אשר לא   <BR>
בידי אדם וכתתה  את  הברזל  וכו'  כי כן תהיה    <BR>
מלכות המשיח שתבא  לא  בחיל  ולא  בכח  כי  אם   <BR>
מעצמה בהגעת הזמן  .                            <BR>

<FONT SIZE="-1">                     (מצודות דוד דניאל  ב , מה)</FONT></P>

<P ALIGN="RIGHT">
'ויען  לא  בחיל ולא בכח-' כמו שראית מעשה המנורה<BR>
נעשה  מאליו  בלא אדם עורך את הנרות ומציק בהם את <BR>
השמן,  כן  יעשה  בנין  הבית בלא כח אדם אלא ברוח <BR>
האל יתברך וברצונו ועוד יפרש לו המראה דרך פרט.  <BR>

<FONT SIZE="-1">                            (רד"ק זכריה  ד , י)</FONT></P>

<P ALIGN="RIGHT">
השלום איננו רק דבר של נטיה מוסרית. עבודת השלום <BR>
היא עבודה קולטורית תדירה, רוממה ואדירה, עבודה  <BR>
שצריך להפנות אליה תמיד את כל הכוחות היותר פוריים<BR>
שבאומה.                                        <BR>

<FONT SIZE="-1">            (אגרות הראי"ה לרב קוק זצ"ל ב, ר"י) </FONT></P>
<P ALIGN="RIGHT">
על כן צדיקים הטהורים אינם קובלים על הרשעה אלא  <BR>
מוסיפים צדק, אינם קובלים על הכפירה אלא מוסיפים <BR>
אמונה, אינם קובלים על הבערות אלא מוסיפים חכמה. <BR>

<FONT SIZE="-1">               (ערפילי טוהר לרב קוק זצ"ל כז-כח)</FONT></P>

<P ALIGN="RIGHT"><HR WIDTH="95%" ALIGN=CENTER>

                                            			</P>
<h3 ALIGN="RIGHT">
האדם: 'פוחת והולך' או 'מוסיף והולך'            </h3>
<P ALIGN="RIGHT">
ואילו לא נשתברו הלוחות היה האדם מוכן  לה  לגמרי<BR>
 ולא היה זה שנוי לעולם,  אבל עתה               </P>
<P ALIGN="RIGHT">
שנשתברו ואין האדם בעצמו מוכן לתורה הוא פוחת    <BR>
והולך ככל דבר החסר שפוחת תמיד.                 <BR>

<FONT SIZE="-1">      (דרושים על התורה למהר"ל מפראג עמוד מ/א ) </FONT></P>

<P ALIGN="RIGHT">
     אבל   לבית הלל   דהלכה  כותייהו )כמותם(, &hellip;<BR>
עיקר  הכוונה להמשיך חכמת האמת דתורה שבעל פה    <BR>
בלבבינו, ועל ידי  אור האמת ממילא מסתלק החושך   <BR>
והשקר וכלה מאליו.   ועל כן  צריך  נגד  ימים    <BR>
היוצאים  דכל חכמה שכבר  השיג  צריך  לראות  לקבעה<BR>
 ולהשרישה בלבו ומעלין  בקודש  מאחר  שהוא  רומז <BR>
לחכמת הקודש.                                   <BR>

<FONT SIZE="-1">     (רסיסי לילה לרבי צדוק הכהן מלובלין אות נו)</FONT></P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת משפטים</FONT><BR>
<FONT SIZE="3" COLOR="navy">גליון מס' 175 תשס"א</FONT><BR>

 </p>


<P ALIGN="RIGHT"><B><FONT SIZE="-1">
'וכי  יפתח  איש  בור':   שהיה כרוי,  והזכיר זה כי אין<BR>
השם חפץ שתמות בהמה חנם שלא לצורך אדם ועוד כי יזיק בעל<BR>
הבהמה. ) אבן עזרא שמות כא, לג(</FONT></B></P>

<h3 ALIGN="RIGHT">
אחריותו של בעל ה"בור"</h3>
<P ALIGN="RIGHT">
תנו רבנן:  לא  יסקל  אדם  מרשותו  לרשות הרבים -  מעשה<BR>
באדם אחד  שהיה מסקל מרשותו לרשות הרבים ומצאו חסיד אחד,<BR>
אמר  לו:  ריקה,  מפני מה אתה מסקל מרשות שאינה שלך  לרשות<BR>
שלך? לגלג עליו.</P>
<P ALIGN="RIGHT">
לימים נצרך למכור שדהו והיה  מהלך  באותו  רשות הרבים<BR>
ונכשל באותן אבנים, אמר: יפה   אמר   לי  אותו  חסיד - <BR>
מפני  מה  אתה  מסקל מרשות שאינה שלך לרשות שלך? )בבלי בבא<BR>
קמא נ, ע"ב(</P>
<P ALIGN="RIGHT">
הכתוב מדבר על אחריותו של אדם לעסקיו ולמעשיו המביאים<BR>
לידי סכנה, ועל כך הוא נקרא "בעל הבור" , דהיינו "בעל<BR>
התקלה". וכן מלמדנו הכתוב, שאדם אחראי לרכושו המביא לידי<BR>
סכנה, דהיינו "בור ברשות היחיד", כגון שהפקיר רשותו ולא<BR>
הפקיר בורו, ודינו כדין בעל הבור ממש, ואחריות הבור עליו.<BR>
)הרש"ר הירש כא, לג(</P>
<P ALIGN="RIGHT"><HR>
</P>
<h2 ALIGN="RIGHT">
"יש בן חורין שהוא עבד, ויש עבד שהוא בן חורין"</h2>
<h4 ALIGN="RIGHT">
)הרב קוק, עולת ראיה(</h4>
<h3 ALIGN="RIGHT">
שלמה פוקס</h3>

<P ALIGN="RIGHT">
<FONT SIZE="+1"><B><I>"וכל העם רואים את הקולות"</I></B></FONT></P>
<P ALIGN="RIGHT">
 מיד לאחר מעמד הר סיני בא הציווי: "ואלה המשפטים אשר<BR>
תשים לפניהם. כי תקנה עבד עברי שש שנים יעבוד ובשביעי יצא<BR>
לחופשי חנם". נראה שהמעמד הנשגב, שכונן את עם ישראל כעם<BR>
נבחר מכל הגויים, מעגן בתוכו מציאות בה עם ישראל מאפשר<BR>
לעצמו לקנות עבדים. </P>
<P ALIGN="RIGHT">
המדרש אומר: "'כי תקנה עבד עברי' מניין כשתהא קונה לא תהא<BR>
קונה אלא עבד עברי? תלמוד לומר: 'כי תקנה עבד עברי'.<BR>
ומניין כשיהא נמכר, לא יהא נמכר אלא לך? תלמוד לומר:<BR>
'ונמכר לך' )ויק' כה יט'(". )מכילתא דרשב"י )פכ"א פ"ב(.</P>
<P ALIGN="RIGHT">
 על פי המדרש, עדיף לקנות עבד עברי על פני עבד כנעני,<BR>
ובעל "אור החיים" מסביר: "אולי שיכוון לומר שאם יהיה לפניו<BR>
לקנות עבד כנעני ועבד עברי, יקדים העברי...ולא תאמר אקנה<BR>
עבד שאעבוד בו עד עולם ולא אקנה עבד שאחרי שש שנים אשלחנו.<BR>
וטעם שקראו 'עברי' כי חש הכתוב ליחס שם עבדות על ישראל,<BR>
לזה כנה אותו בשם זה. עוד רמז כי שם עבדות על ישראל הוא<BR>
עובר ואינו קבוע, מטעם כי לה' הם עבדים, ויצא מתחת ידו<BR>
בשנה השביעית." </P>
<P ALIGN="RIGHT">
עבד מחייב את הבעלים לנהוג כאדון, דבר שעלול לגרור פגיעה<BR>
בזולת. בהמשך הפרשה מופיע ציווי על הגרים: "גר לא תונה ולא<BR>
תלחצנו, כי גרים הייתם בארץ מצרים". הציווי מופיע בגרסאות<BR>
שונות גם  בספר ויקרא, שם נאמר: "והארץ לא תמכר לצמיתות כי<BR>
גרים ותושבים אתם עמדי", ובתיאור המציאות בה האח האביון<BR>
נמכר כעבד, שם נאמר: "כי לי בני ישראל עבדים עבדי הם אשר<BR>
הוצאתי אותם מארץ מצרים..."  סמיכות העניינים מלמדת כי<BR>
ממעמד הר סיני, מהשוויון המלא בפני ה', עלול להיווצר<BR>
מציאות של עבד ואדון. לפיכך מזהירה התורה שמוטב עבד<BR>
"עובר", זמני, והאזהרה מתבססת על הזיכרון האישי-לאומי, של<BR>
היותנו גרים בארץ מצרים. </P>
<P ALIGN="RIGHT">
השנה חלה פרשתנו בראש חודש אדר ובפרשת שקלים. במפטיר נקרא<BR>
על ראש חודש ועל מחצית השקל ובהפטרה נקרא את הפטרת שקלים<BR>
בספר מלכים. ההפטרה עוסקת בבדק הבית בימי יהואש )מלכים ב',<BR>
יב', א'-יז'(, ונבחרה בהקשר למחצית השקל, הוא כסף הכיפורים<BR>
שנועד לכפר על נפשות ישראל וניתן לעבודת אוהל מועד. ומהו<BR>
החיבור לענייננו?</P>
<P ALIGN="RIGHT">
ברקע להפטרה מסופר על יהואש בן אחזיה מלך יהודה, שעם מות<BR>
אביו, הרגה עתליה אם אחזיהו את כל זרע הממלכה. יהואש נלקח<BR>
על ידי יהושבע בת המלך והוחבא בבית ה'. לאחר שבע שנים בהם<BR>
התחבא בבית ה' נאמר: "ויוציא את בן המלך ויתן עליו את הנזר<BR>
ואת העדות וימליכו אותו וימשחהו, ויכו כף ויאמרו יחי<BR>
המלך", ומיד "ויכרות יהוידע את הברית בין ה' ובין המלך<BR>
ובין העם להיות לעם לה', ובין המלך ובין העם". העם מנתץ את<BR>
מזבחות הבעל והורג את מתן כוהנו, ומושיב את יהואש על כסא<BR>
המלכים "וישמח כל עם הארץ והעיר שקטה...". </P>
<P ALIGN="RIGHT">
כאן מתחילה הפטרת פרשתנו: "ויעש יהואש הישר בעיני ה' כל<BR>
ימיו, אשר הורהו יהוידע הכהן". לכאורה, מצב אידיאלי. <BR>
ואכן, הפרק ממשיך בתיאור תקנות המיסוי לבדק הבית שתיקן<BR>
יהואש, ומתאר את העבודה ומציין: "ולא יחשבו את האנשים אשר<BR>
יתנו את הכסף על ידם לתת לעושי המלאכה, כי באמונה הם<BR>
עושים". ההפטרה מסתיימת בתיאור המרנין של העם כולו שהתגייס<BR>
למלאכה בתרומה ובעשייה. אך בהמשך הפרק כובש חזאל מלך ארם<BR>
את גת כשפניו לירושלים. יהואש מציל את ירושלים מפני הכיבוש<BR>
על ידי נתינת אוצרות המקדש לחזאל, בתמורה להשבת השקט על<BR>
כנו. וההמשך המר: "ויקומו עבדיו ויקשרו קשר ויכו את יואש<BR>
בית מילוא..." </P>
<P ALIGN="RIGHT">
ספר מלכים אינו מעניק הסבר לסופו הטראגי של המלך שדאג<BR>
לבדק הבית ועשה את הישר בעיני ה', אך ספר דברי הימים מסייע<BR>
בהשלמת הפערים: "ויעש יואש הישר בעיני ה' כל ימי יהוידע<BR>
הכהן". יואש עושה הישר רק בזמן שיהוידע כיהן, ולא בכל<BR>
ימיו. בהמשך, מעלה הכתוב את טענת המלך, ששואל מדוע לא דרשו<BR>
מהעם להביא את משאת משה )כסף הכיפורים( לאוהל העדות. תשובת<BR>
העם, "כי עתליהו המרשעת בניה פרצו את בית האלהים וגם כל<BR>
קדשי בית ה' עשו לבעלים". בתגובה אומר המלך: "ויתנו קול<BR>
ביהודה ובירושלים להביא לה' משאת משה עבד האלוהים על ישראל<BR>
במדבר". עד כאן, כבספר מלכים, מתוארת תמונה אידיאלית שבה<BR>
עבודת ה' נעשית, משאת משה מתחדשת, ובית ה' עומד על<BR>
מתכונתו. בעל ספר דברי הימים מוסיף: "ואחרי מות יהוידע באו<BR>
שרי יהודה וישתחוו למלך. אז שמע המלך אליהם. ויעזבו את בית<BR>
ה' אלוהי אבותיהם ויעבדו את האשרים ואת העצבים ויהי קצף על<BR>
יהודה וירושלים באשמתם זאת. וישלח בהם נביאים להשיבם אל ה'<BR>
ויעידו בם ולא האזינו". מסתבר, שהמלך היה נתון להשפעת שריו<BR>
ופנה לעבודת אלילים. ואם לא די בכך שאינו מאזין לנביאים,<BR>
זכריה בן יהוידע מוכיח את העם, ויואש המלך "לא זכר...החסד<BR>
אשר עשה יהוידע אביו עמו" והוא מצווה לקשור אותו ולרגום<BR>
אותו באבנים. </P>
<P ALIGN="RIGHT">
הכתוב ממשיך ומספר שבתגובה להתנהגות זו, הוא נענש במיתה<BR>
בידי עבדי מלך ארם. "ויהי לתקופת השנה, עלה עליו חיל ארם<BR>
ויבאו אל יהודה וירושלים וישחיתו את כל שרי העם מעם וכל<BR>
שללם שלחו למלך דמשק..... ובלכתם ממנו, כי עזבו אתו<BR>
במחליים רבים, התקשרו עליו עבדיו בדמי בני יהוידע הכהן<BR>
ויהרגהו על מטתו וימת, ויקברהו בעיר דויד ולא קברהו בקברות<BR>
המלכים." כלומר, איבוד אוצרות המקדש בידי מלך ארם, ומרד<BR>
עבדיו, נובעים מהתנהגותו של יואש. </P>
<P ALIGN="RIGHT">
נחזור לסיומה של פרשת משפטים: "ויאמרו כל אשר דבר ה' נעשה<BR>
ונשמע". האמנם? הרי ידועה המימרא שבתלמוד: "'ויתיצבו<BR>
בתחתית ההר', אמר רב דימי בר חמא: מלמד שכפה הקב"ה עליהם<BR>
את ההר כגיגית , ואמר להם: אם אתם מקבלין התורה - מוטב,<BR>
ואם לאו - שם תהא קבורתכם!" )ע"ז ב' ע"ב, שבת פח' ע"א(<BR>
משמע, אין מקום להצהרה כנה, "נעשה ונשמע". ואכן בתוספתא<BR>
נכתב כי "שבעה גנבין הן: הראשון שבכולם גונב דעת הבריות<BR>
...ולא עוד, אלא שמעלין עליו שאילו היה יכול לגנוב דעת<BR>
העליונה היה גונב...</P>
<P ALIGN="RIGHT">
וכן מצינו, כשהיו ישראל עומדין על הר סיני בקשו לגנוב דעת<BR>
העליונה, שנאמר: 'כל אשר דבר ה' נעשה ונשמע' כביכול נגנב<BR>
הוא להם? ת"ל: 'מי יתן והיה לבבם זה להם ליראה אותי' וגו'.<BR>
)ב"ק )ליברמן( פ"ז ה"ח'-ט'(. התוספתא מניחה שההצהרה "כל<BR>
אשר דבר ה' נעשה ונשמע" הייתה בגדר גניבת דעת, ואולם, ה'<BR>
ידע שאלו הם דיבורים בעלמא, ולא נגנב להם.</P>
<P ALIGN="RIGHT">
ראינו, אם כן, שמיד לאחר מעמד הר סיני ולפני הצהרת "נעשה<BR>
ונשמע", קיים כבר הרצון להיות אדון.  השנה, בקריאת ההפטרה<BR>
זו על יהואש המלך ובדק הבית, אנו למדים שלעיתים אפילו המלך<BR>
עלול ללכת שבי אחרי יצרו, ולקום על אדונו, כעבד אשר מולך.<BR>
ולסיום, השנה חלה פרשתנו בראש חודש. על פי ריש לקיש בגמרא<BR>
בחולין )ס' ע"ב(, אלהים כביכול משתמש בשעיר של ראש חודש,<BR>
שנאמר בו "לה'" )במדבר כ"ח(, כדי לכפר על חטאיו שלו עצמו.<BR>
יהא זה לקח עבורנו, שגם במקומות הגבוהים ביותר, יודעים<BR>
לערוך בדק בית ולבקש כפרה. </P>
<P ALIGN="RIGHT">
המסר הוא ברור: בדק הבית אינו ערובה למעשים טובים. אנו<BR>
זקוקים ל"כסף הכיפורים" בפתחו של חודש אדר כהכנה ל"זכור את<BR>
אשר עשה לך עמלק". זקוקים אנו ל"מחצית השקל" שנדע, כי אין<BR>
אנו שלמים אלא בבואנו עם הזולת. ואולי כאשר נכיר בכך ש"חצר<BR>
בית ה'" ואפילו שהייה בו לשבע שנים ונכונות לערוך בדק בית<BR>
מקיף במקדש, כל אלו אינם בהכרח עומדים בתקן של עבודת ה'.<BR>
כאשר נבין באמת כמה קשה לקנות עבד בלי לרכוש ב"עסקת חבילה"<BR>
גם תכונות של אדנות, וכאשר נבין כיצד לומר "נעשה ונשמע",<BR>
מבלי לגנוב דעת, הרי שאז יהפוך "מחצית השקל" לכסף הכיפורים<BR>
ונצליח גם אנו לעשות "בדק בית" של ממש.</P>
<P ALIGN="RIGHT">
<FONT SIZE="-1"><I>"שלמה פוקס הוא רכז צוות חינוך ב"קולות</I></FONT></P>
<P ALIGN="RIGHT"><HR>
</P>
<h3 ALIGN="RIGHT">
"עין תחת עין" - בין פשט להלכה.</h3>
<P ALIGN="RIGHT">
שיוכל  אדם  לומר, אם  הם פירושי התורה כפי אשר יסדנו<BR>
מקובלים מפי משה, כמו שאמרנו מדבריהם כל התורה  נאמרו <BR>
כללותיה ופרטותיה ודקדוקיה מסיני, אם כן מה אלו ההלכות<BR>
היחידות שנאמר בהם 'הלכה למשה  מסיני'?וזה עיקר יש לך<BR>
לעמוד על סודו, והוא שהפירושים  המקובלים מפי משה אין<BR>
מחלוקת בהם בשום פנים, שהרי מאז ועד עתה לא מצאנו מחלוקת<BR>
נפלה בזמן מן הזמנים,  מימות משה ועד רב אשי בין החכמים <BR>
כדי שיאמר אחד המוציא עין חבירו יוציאו את עינו,שנאמר<BR>
)דברים יט,כא('עין בעין'.ויאמר השני אינו  אלא כופר בלבד<BR>
שחייב לתת. )ספר השל"ה, מסכת שבועות קצ(</P>
<P ALIGN="RIGHT">
עשה עונש כל פושע נגד זולתו באופן כללי, שיע?שה  בו כאשר<BR>
עשה בשווה, אם פגע בגוף פוגעים בגופו, ואם פגע בממון<BR>
פוגעים בממונו; אבל הרוצח דווקא מחמת חומר פשעו אינו נסלח<BR>
לו כלל, ואין לוקחין ממנו כופר, "ולארץ לא יכ?פר לדם אשר<BR>
שפך בה כי אם בדם שופכו"; ולפיכך אפילו נתקיים הנהרג שעה<BR>
או ימים, והוא מדבר ודעתו נכונה  עליו, ואמר הניחו להורגי<BR>
כבר מחלתי לו וסלחתי לו, אין שומעין לו, אלא "נפש תחת נפש"<BR>
בהכרח תוך שוויון קטן וגדול, עבד ובן חורין, החכם והסכל,<BR>
כי אין בכל פשעי האדם יותר חמורה זו. ומי שהחשית אבר<BR>
מאבדים לו כמותו: "כאשר יתן מום באדם כן ינתן בו"; ואל<BR>
תטריד את מחשבתך במה שאנו עונשין כאן בתשלומים, כי הכוונה<BR>
עתה לתת טעם למקראות, ולא ליתן טעמים לתורה שבעל-פה, עם מה<BR>
שיש לי בדין זה סברה אשמיענה בעל-פה )מורה הנבוכים לרמב"ם<BR>
ג, מא(</P>
<P ALIGN="RIGHT"><HR>
</P>
<h4 ALIGN="RIGHT">
מחצית השקל כמטאפורה לפער בין האין סוף למעשה הנדרש מהאדם<BR>
</h4>
<P ALIGN="RIGHT">
רבי  יהודה בר סימון אמר: שלשה  דברים שמע משה מפי<BR>
הגבורה,  ונבהל ונרתע לאחוריו.   בשעה  שאמר  לו  'ועשו לי<BR>
מקדש ושכנתי בתוכם'  אמר:   רבונו  של עולם,  הנה השמים<BR>
ושמי השמים לא יכלכלוך.  אמר לו: משה, לא כשם שאתה סבור,  <BR>
אלא  עשרים  קרש  בצפון, ועשרים בדרום, ושמונה  במערב,  <BR>
ושמונה  במזרח,  ואצמצם שכינה שלי ואשכון ביניהם. וכתיב,<BR>
'ונועדתי לך שם ודברתי' )שמות  כה  כב(.  וכשאמר  לו:  'צו<BR>
את בני ישראל את קרבני  לחמי'  )במדבר  כח  ב(,  אמר  משה:<BR>
  רבונו של עולם, אם   מכניס  אני  כל  החיות  שבעולם  וכל<BR>
הבהמות אין   בהם  העלאה  אחת,    ובכל  העצים שבעולם אין<BR>
בהם הבערה אחת,  שנאמר:  'ולבנון אין די  בער  וחיתו  אין <BR>
די  עולה'  )ישעיהו מ טו(. אמר לו: משה,   לא  כמו  שאת <BR>
סבור,   אלא 'את הכבש אחד תעשה  בבקר'  )במדבר  כח  ד(, <BR>
ולא שנים בבת אחת, לפי שאין לפני אכילה ושתיה. למה? אלמלא<BR>
היה לפני אכילה  ושתיה,  כשהיית אצלי ארבעים יום וארבעים<BR>
לילה, לחם  לא אכלת.  ואם היה לפני אכילה,  היית אוכל.  <BR>
אלא  'ריח  ניחוחי' )שם שם ב(, הריח תשמרו להקריב  )שם(. <BR>
וכשאמר 'ונתנו איש כפר נפשו',  תמה ואמר,  מי יוכל לתת<BR>
פדיון נפשו?  שנאמר "ויקר פדיון נפשם  וחדל  לעולם" )תהלים<BR>
מט ט(, 'אח לא פדה יפדה איש  לא יתן לאלהים כפרו' )שם שם<BR>
ח(. אמר לו:  לא כמו  שאת סבור,  אלא זה יתנו,  כזה יתנו. <BR>
רב הונא בשם  רב  אמר,  'שדי לא מצאנוהו שגיא כח' )איוב לז<BR>
כג(,  אין  הקדוש  ברוך הוא בא בטרחות עם ישראל. כששמע <BR>
משה  כך,  אמר,  אשרי העם שככה לו )תהילים קמד טו(, 'אשרי<BR>
שאל יעקב בעזרו' )שם קמו ה(. <BR>
<FONT SIZE="-1">(תנחומא כי תשא סימן י)</FONT></P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

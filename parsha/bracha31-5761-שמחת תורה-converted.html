<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> שמחת תורה תשס"א</FONT><BR>
<FONT SIZE="3" COLOR="navy">גליון מס' 157 תשס"א</FONT><BR>

 </p>



<P ALIGN="RIGHT">
<B><FONT SIZE="+1">    ולכל היד החזקה ולכל המורא הגדול אשר עשה משה<BR>
לעיני כל ישראל. )דברים  לד , יב(               <BR>

בראשית ברא אלהים את השמים ואת הארץ. )בראשית  א,<BR>
א(                                             </FONT></B></P>

<h4 ALIGN="RIGHT">
נקיי כפיים וברי לבב יכולים לעלות להר ה' ולא    <BR>
ליפול.                                         </h4>
<P ALIGN="RIGHT">
 וזה שאנו חוזרים ואומרים בסוף  הקפות  'לה'     <BR>
הארץ  ומלואה  תבל ויושבי בה', כלומר אפילו בזמן <BR>
שעוסקין בישובו של עולם, עם כל זה  הלב  לשמים.  <BR>
ועל זה אמר )תהלים כד ג( 'מי יעלה בהר  כו'  ומי <BR>
יקום  וגו''  שמעתי פירושו בשם רבינו הקדוש  מהר"מ<BR>
 זלה"ה  מרימנוב שאמר 'מי ומי יעלה בהר  ה'', אבל <BR>
העיקר 'מי זה האיש אשר יקום במקום קדשו' - ולא   <BR>
יפול  ממעלתו  שעלה  בהר ה', לזה צריך שיהיה     <BR>
)תהלים  כד  ד( נקי  כפים  במעשה,  ובר  לבב     <BR>
במחשבה  זכה, אשר  לא  נשא  לשוא  נפשו  כי  מה  <BR>
שאינו   דבר  המתקיים  נקרא  שוא,  כי  אם  שיהיה<BR>
עבודתו  באמת, כמו שנאמר )משלי יב יט( 'שפת אמת  <BR>
תכון לעד...' )ייטב פנים ח"א דף רטו/א(            </P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
על כפיית ההר ועל הגיגית                        </h2>
<h3 ALIGN="RIGHT">
דויד לייזר                                     </h3>
<P ALIGN="RIGHT">
בזמן שאנו חוגגים את שמחת התורה, ראוי להתבונן   <BR>
באופן שבו ניתנה התורה בימים ההם, ובאופן בו אנו <BR>
מקבלים אותה, בזמן הזה. אחת הדרשות הידועות ביותר<BR>
בסוגיה זאת, המובאת גם ע"י רש"י על אתר, מציגה את<BR>
הדימוי של ההר כגיגית:                          </P>
<P ALIGN="RIGHT">
"ויתיצבו בתחתית ההר )שמות יט( -  אמר רב אבדימי <BR>
בר חמא בר חסא: מלמד שכפה הקדוש ברוך הוא עליהם את<BR>
ההר כגיגית, ואמר להם: אם אתם מקבלים התורה -    <BR>
מוטב, ואם לאו - שם תהא קבורתכם. אמר רב אחא בר  <BR>
יעקב: מכאן מודעא רבה לאורייתא. אמר רבא: אף על פי<BR>
כן, הדור קבלוה בימי אחשורוש, דכתיב 'קימו וקבלו <BR>
היהודים' - קיימו מה שקיבלו כבר." )שבת  פח.(    </P>
<P ALIGN="RIGHT">
הדימוי הזה נראה מופרך: אם הכוונה היא שה' כביכול<BR>
איים לרסק את עם ישראל בהר, הרי שהדימוי רק מקשה <BR>
על הבנת העניין: אין לך כלי פחות מתאים לרסק בו  <BR>
מאשר גיגית, על החלל שבה. בנוסף, הדימוי של ההר  <BR>
המורם כסלע ציורי ודרמטי דיו, ואין ההשוואה לחפץ <BR>
טריוויאלי כגיגית מוסיף דבר, אלא רק גורע.       </P>
<P ALIGN="RIGHT">
יש, אם כן, לחפש מובן אחר לכפייה כגיגית. מסתבר  <BR>
שאין הביטוי הזה יחידאי. ויש הקשר אחד נוסף בו   <BR>
מופיע ביטוי זה בתלמוד  ." כפה עליו גיגית ופרע  <BR>
עליו מעזיבה" )סנהדרין עז.( שם דן התלמוד באופנים<BR>
שונים בהם אדם יכול להביא למותו של אחר בעקיפין  <BR>
ורש"י מפרש  "כפה עליו גיגית - ומת בהבלא' . מדובר<BR>
ברוצח שהכניס חברו לחלל אטום, כך שאין אויר יכול <BR>
להיכנס בו. הקרבן ימות בסופו של דבר מחנק, למרות <BR>
שהרוצח לא שאב את האוויר החוצה. במובן מסוים,    <BR>
הקרבן מת מאליו.                                </P>
<P ALIGN="RIGHT">
זהו כנראה פירוש האיום שמשמיע הקב"ה. הברירה היא <BR>
בין להישאר בחלל בתחתית ההר, לבין לעלות על ההר. <BR>
מי שנשאר בחלל, נשאר בעולם שטוח, מוגבל, ומחניק. <BR>
בחלל כזה בסופו של דבר אי אפשר לחיות. האלטרנטיבה<BR>
להישארות בתחתית ההר היא להתעלות, לשאוף לחיות   <BR>
בעולם בעל ממד נוסף, עולם של משמעות             <BR>
וטרנסנדנטאליות - כדי לחיות, יש לעלות על ההר.   </P>
<P ALIGN="RIGHT">
עלייה זו מזוהה עם קבלת התורה. "במשה הוא אומר   <BR>
'ומשה עלה אל האלקים', בעזרא הוא אומר הוא 'עזרא <BR>
עלה מבבל', מה עלייה האמור כאן תורה - אף עלייה  <BR>
האמור להלן תורה ]סנהדרין  כא:[                 </P>
<P ALIGN="RIGHT">
הלשון של המדרש במסכת שבת מדויקת: "שם תהא       <BR>
קבורתכם", אומר המדרש. לא שהקב"ה יהרוג את העם,  <BR>
חלילה, אך הוא מודיע להם ששם תהא קבורתם, מאליה, <BR>
כמו אותם שמתים 'בהבלא' במקרים המתוארים בסנהדרין.</P>
<P ALIGN="RIGHT">
רבי נחמן מסביר את הכפייה שבמתן תורה באופן      <BR>
משלים, תוך היפוך מאל?ף של פירוש הביטוי נעשה    <BR>
ונשמע, וזה לשונו - "אך דע, כי ישראל טענו ואמרו <BR>
על מה שאמר להם משה לקבל את התורה. ענו הם "כל אשר<BR>
דבר ה' נעשה" כלומר כל אשר ידבר ה' אנו מוכרחים  <BR>
לעשות, כי מאחר שיצא הדבור מפי ה' לעשות זאת     <BR>
המצווה, הרי אין שום בחירה, והרי אנו מוכרחים    <BR>
במעשינו, וזה "כל אשר דבר ה' נעשה" בודאי כי אין <BR>
שום בחירה שלא לעשות, מאחר שיצא מפי ה' " )ליקוטי<BR>
מוהר"ן, מהדורא קמא, סימן קצ(                   </P>
<P ALIGN="RIGHT">
כאשר האריה שואג ברוב עוצמתו, מי לא יירא? ולכן  <BR>
מסביר גם רבי נחמן שהיה צורך במתווך, במשה, שישמע<BR>
את דבר ה' כך שלעם תישאר הבחירה.                </P>
<P ALIGN="RIGHT">
ובזה באמת הגענו למתח המרכזי. על מנת שנקבל את   <BR>
התורה מתוך בחירה, כבני אדם ולא כמלאכי השרת, אסור<BR>
שתהיה כפייה. הברירה חייבת להיות בין שתי אופציות<BR>
כששתיהן אופציות אמיתיות. המדרש על כפיית הר     <BR>
כגיגית ממשיך, כזכור, בבעייתיות שבקבלה הזאת,    <BR>
והצורך בקבלה אחרת, מאוחרת יותר.                </P>
<P ALIGN="RIGHT">
"אמר רב אחא בר יעקב: מכאן מודעא רבה לאורייתא.  <BR>
אמר רבא: אף על פי כן, הדור קבלוה בימי אחשורוש, <BR>
דכתיב קימו וקבלו היהודים, קיימו מה שקיבלו כבר."</P>
<P ALIGN="RIGHT">
מאידך, נראה שבלי כפייה, לא היה העם מקבל את     <BR>
התורה. למרות השוני שבנסיבות, אולי אפשר ללמוד   <BR>
משתי הקבלות האלה גם לגבי הפרט: יש קבלה אחת     <BR>
שבכפייה, והיא הכרחית, ויש קבלה נוספת, מאוחרת   <BR>
יותר, המתקנת את הפגם שבראשונה. עלינו גם להבין, <BR>
בעקבות טענתו של לוינאס, כיצד יכולה להיות כפייה <BR>
)תרתי משמע( אך ללא אלימות.                     </P>
<P ALIGN="RIGHT">
בפסיכולוגיה מכירים שני תהליכים המביאים לצורך   <BR>
בשתי קבלות.                                    </P>
<P ALIGN="RIGHT">
הראשון מערב אמונות. מסתבר שלפעמים עלינו להתמודד<BR>
עם אמונות, אפילו לקבל אותם, אך מבלי שנבין אותם.<BR>
האנתרופולוג ספרבר נותן לכך דוגמא: אם המורה אומרת<BR>
שישנם צמחים מסוג זכר ומסוג נקבה, ילד יוכל לקבל <BR>
זאת למרות שכלל אינו מבין אלו מהתכונות המוכרות לו<BR>
בזכרים ובנקבות שייכות לצמחים. אם המורה אמרה,  זה<BR>
בודאי נכון, והעניין יתברר איכשהו בעתיד - או לא. </P>
<P ALIGN="RIGHT">
גישה זאת כבר מובאת בגמרא: "ההוא מינא דחזייה    <BR>
לרבא ... אמר ליה: עמא פזיזא! ... ברישא איבעיא לכו  <BR>
למשמע, אי מציתו - קבליתו, ואי לא - לא קבליתו. -<BR>
אמר ליה: אנן דסגינן בשלימותא  ]מין אחד אמר לרבא:<BR>
 עם פזיז? היה עליכם קודם לשמוע ואז להחליט אם   <BR>
לקבל או לא[ - שבת פח.   רש"י 'דסגינן בשלימותא' -<BR>
התהלכנו עמו בתום לב, כדרך העושים מאהבה וסמכנו  <BR>
עליו שלא יטעננו בדבר שלא נוכל לעמוד בו."       </P>
<P ALIGN="RIGHT">
אם נתבונן בתודעה היהודית שלנו, הרי שנזהה       <BR>
אינספור אמרות שאנו לא מבינים, אך מקבלים. כמעט כל<BR>
קביעה בקשר לנשמה, לקדושה ולריבונו של עולם אפופה<BR>
במסתורין - מה שגם אומר שאין אנו מבינים אותן ברמת<BR>
ההבנה שאנו רגילים לה בתחומים אחרים. זהו מצב    <BR>
הכרחי כי כל האמרות הללו יוצרים מערכת שרק בהדרגה<BR>
ניתן לקלוט ולהתבונן בה.                        </P>
<P ALIGN="RIGHT">
המקרה האחר הוא כשאדם חשוף למערכת של אמונות     <BR>
העומדות ביסוד דפוס התנהגויות.  על-ידי לימוד דפוס<BR>
ההתנהגות, השתתפות בטקסים ובחוויות אחרות, מפנים <BR>
האדם אותה מערכת, גם אם היא לא מפורשת או מנוסחת. <BR>
זוהי הדרך בה מתפתח מבחינה אמונית מי שגדל בבית  <BR>
שבו יש אמונה, או להבדיל, שנאה לזרים, או הערכה  <BR>
לאומנות. האדם חשוף למערכת כוללת, לאיזו שהיא    <BR>
שלמות.                                         </P>
<P ALIGN="RIGHT">
בשני המקרים, משקמה המערכת הזאת בתודעתו, יכול   <BR>
הוא להחליט אם לקבל אותה או לא. אך השלב הראשון, <BR>
בו המערכת נבנית, אינו שלב שבו ניתן לשפוט אם ועד<BR>
כמה לקבלה. בשלב שני , משעומד אדם על דעתו )אם   <BR>
באמת מגיע לכך( הוא יכול לנסות ולהכריע אם הוא   <BR>
רוצה בה.                                       </P>
<P ALIGN="RIGHT">
זהו עניין הקבלה השנייה בימי אחשורוש: לאחר שהעם <BR>
כבר קיים תקופה מסוימת וחי על מורשת אבותיו, נדרש<BR>
הוא להכריע אם התוצאה שווה את המאמץ. בדומה, גם כל<BR>
פרט בעם יכול להחליט עד כמה הוא מעוניין להיות   <BR>
שותף לה. ובצורה נוקבת יותר, אדם מבוגר יכול לשפוט<BR>
מה יצרה היהדות: איזה סוגי בני אדם, איזה סוג של <BR>
חברה, טיב התרבות שהתפתחה, וכיצד הוא רואה את    <BR>
התפתחות כל אלה בעתיד - ואז יכול הוא להחליט אם  <BR>
להמשיך לקבלה.                                  </P>
<P ALIGN="RIGHT">
כפי שמעיר הרב מרדכי אלון, בשמחת תורה רוקדים עם <BR>
התורה כשהיא סגורה    - כלומר, רוקדים עם המכלול.<BR>
נוסיף ונעיר שהריקוד הזה אינו בשבועות, עם קבלת  <BR>
התורה לראשונה, אלא בחג שבו סיימנו מחזור קריאה  <BR>
ופותחים במחזור חדש, וכידוע : "אינו דומה מי ששונה<BR>
פרקו מאה פעמים למי ששונה פרקו מאה פעמים ואחת"  <BR>
)מדרש זוטא קהלת פרשה ט(                        </P>
<P ALIGN="RIGHT">
חמור מאוד הוא להישאר בהבנת התורה והעולם הרוחני <BR>
מבלי להשתנות מאז ימי גן הילדים. בשמחת תורה     <BR>
מתכוננים לקרוא את הכל מחדש, ואולי קצת אחרת. בטרם<BR>
עושים זאת, מכריזים על קבלת המכלול, אך מתוך כוונה<BR>
למחזור קריאה מחודשת.                           </P>
<P ALIGN="RIGHT">
ההר נמצא מעלינו, מאיים כגיגית: אם רוצים אנו    <BR>
לחיות חיים של משמעות, עלינו להתעלות. אך על מנת <BR>
שעלייה זאת תצלח, חייבים אנו לקבל את התורה      <BR>
לסירוגין, פעם מתוך התבוננות מושכלת בפרטיה      <BR>
ובפירותיה, ופעם בכללות בתמימות לב.             </P>
<P ALIGN="RIGHT">
<I><FONT SIZE="-1">  פרופ' דויד לייזר  מלמד פסיכולוגיה באוניברסיטת<BR>
בן-גוריון בנגב                                 </FONT></I></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"ולא ידע איש את קברתו  עד  היום  הזה"          </h3>
<P ALIGN="RIGHT">
"עד  היום  הזה":  שלא  יקבר  איש אצלו כענין    <BR>
שנעשה בבית אל, ושלא ידרשו בו שואלי מתים."      <BR>
                                               
<FONT SIZE="-1">(חיזקוני שם, שם)                               </FONT></P>
<P ALIGN="RIGHT">
והנה עשה זה ה' )שלא ידע איש קבורתו(, כי אולי אם<BR>
נודע מקום קבורתו, טעה יטעו הדורות הבאים ויעשו  <BR>
ממנו אלוה מצד מה שנתפרסם מהנפלאות שעשה. הלוא   <BR>
תראה שגם בנחש הנחושת שעשה משה, טעו בו קצת ישראל<BR>
מצד מעלת מי שעשאו )מלכים ב יח, ד( ולזה שעשה ה' <BR>
שקבר אותו על דרך מופת, לא נגע בקבורתו אחד מן   <BR>
האנשים. )רלב"ג על דברים ל"ד, ו(.               </P>
<P ALIGN="RIGHT">
נזכור שפולחן הגובל באליליות התפתח לא פעם על    <BR>
קברם של אנשים גדולים שפעלו רבות למען האנושות,  <BR>
ועל פי זה נבין את גדולת הקו האחרון הזה בתמונת  <BR>
חייו של משה. )רש"ר הירש שם, שם(                </P>
<P ALIGN="RIGHT">
... ובונין נפש )מצבת-זכרון(  על  הקבר  והצדיקים  <BR>
אין  בונים  להם נפש על קברותיהם,   שדבריהם  הם <BR>
זכרונם  ולא  יפנה  אדם לבקר הקברות. )משנה תורה <BR>
לרמב"ם, הלכות אבל ד , ד(                       </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
הדרן לשנה השלישית                              </h3>

<P ALIGN="RIGHT">
גיליון זה חותם את השנה השלישית בה אנו מפיצים את<BR>
"שבת שלום" בבתי הכנסת.                         </P>
<P ALIGN="RIGHT">
לפני שלוש שנים, בשבת בראשית, יצאנו לדרך, בדחילו<BR>
ורחימו, עם תפוצה צנועה של 2000 עותקים לגיליון. <BR>
ידענו שחלק גדול מציבור המתפללים בבתי הכנסת מורגל<BR>
לקרוא מסרים שונים בדפי פרשת שבוע ושיש דעה רווחת<BR>
שאינה מבחינה בין ציונות דתית לבין דתיות לאומית <BR>
בעלת גוון משיחי, ושארץ ישראל בשלימותה וגאולתו של<BR>
עם ישראל חייבים להיות בראש סדר היום הציבורי    <BR>
והדתי, גם על חשבון ערכים אחרים.                </P>
<P ALIGN="RIGHT">
מגמתנו בהפצת הגיליונות היתה להשמיע ולהדגיש קול <BR>
אחר, קולו של השלום ושל כבוד האדם שנברא בצלם    <BR>
אלוקים, באשר הוא אדם, כקול תורני, שלהרגשתנו    <BR>
הוזנח והונח בקרן זווית.                        </P>
<P ALIGN="RIGHT">
נוכחנו לראות שהביקוש לגיליונות "שבת שלום" גדל  <BR>
מעבר למה שציפינו ולעתים מעבר למה שיכולנו לעמוד <BR>
בו מבחינה תקציבית. שמחנו לקבל תגובות מכל קצוות <BR>
הארץ, גם כשהתגובות הביעו אי-הסכמה לדברים       <BR>
שפורסמו. התגובות שהתקבלו ושפורסמו בחלקן הגדול  <BR>
הראו לנו שדברינו מעוררים עניין, נכנסים ללבבות  <BR>
ואף תורמים לשיח ציבורי מתוך כבוד והערכה שהוא   <BR>
בבחינת "מחלוקת לשם שמים שסופה להתקיים". גם     <BR>
הופעתם של גיליונות נוספים בבתי הכנסת עשויה     <BR>
להוסיף ממדים של עומק ועניין ולעתים מתגלה כי    <BR>
מקורות מסוימים המהווים ליבה רעיונית של פרשה    <BR>
מסוימת, זוכים לפרשנות רלוונטית בגיליונות שונים.</P>
<P ALIGN="RIGHT">
עם סיומה של "וזאת הברכה" - וייתכן שפה ושם שברנו<BR>
כמה "לוחות" "לעיני כל ישראל" אך כידוע, 'שברי   <BR>
לוחות מונחים בארון' וגם  'לוחות  נשברו ואותיות  <BR>
פורחות'. - ברצוננו להודות לכל מי שעשה במלאכת   <BR>
הכתיבה, האיור, העריכה הגרפית, ההבאה לדפוס      <BR>
וההפצה, לקרנות )הקרן החדשה לישראל וקרן מוריה(  <BR>
שאפשרו את קיומנו מבחינה כלכלית,  ובעיקר לכם,   <BR>
הקוראים, על שהבעתם עניין, על שהגבתם והפכתם את  <BR>
גיליונות "שבת שלום" למה שהתכוונו להיות: דברי   <BR>
תורה המתחדשים בכל יום. ואי"ה, בשבוע הבא,  נתחדש<BR>
ונתחיל מבראשית עם מחזור רביעי של "שבת שלום".   </P>
<P ALIGN="RIGHT">
<I><FONT SIZE="-1">                              פנחס לייזר - עורך</FONT></I></P>






<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

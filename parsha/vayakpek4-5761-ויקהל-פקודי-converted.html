<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת ויקהל-פקודי</FONT><BR>
<FONT SIZE=+3 color="Navy"> פרשת החדש</FONT><BR>
<FONT SIZE="3" COLOR="navy">גליון מס' 179 תשס"א</FONT><BR>

 </p>


<P ALIGN="RIGHT">
<B>ותכל  כל  עבדת  משכן  אהל מועד ויעשו בני ישראל ככל<BR>
אשר צוה ה' את משה כן עשו. )שמות לט, לב(<BR>

"ותכל  כל  עבדת  משכן":   בגימטריא: בעשרים וחמשה<BR>
בכסלו נגמר, ותכל - יש לומר כי עתה כלה מלאכת כל העולם.</P></B>
<P ALIGN="RIGHT">
</P>
<h3 ALIGN="RIGHT">
על דבקות ועבודת ה'</h3>
<P ALIGN="RIGHT">
"ככל אשר צוה ה' את משה כן עשו": באשר ידוע שישראל<BR>
נתאוו מאד שתהיה השכינה שרויה בתוכם, היה עולה על הדעת<BR>
שבשביל זה עשו הכל; משום הכי פירש הכתוב  שרק "כאשר צוה<BR>
ה' את משה כן עשו". )העמק דבר על שמות לט, לב(</P>
<P ALIGN="RIGHT">
דברים אלו של ראש ישיבת וולוז'ין אמורים ומכוונים כנגד<BR>
רעיון הדבקות, ההתפעלות וההתרגשות כדרגה העליונה של<BR>
עבודת ה'. מכאן שהוא בא להעמידנו על-כך שעבודת ה' אין<BR>
תכליתה התלהבות ועילוי הנפש או התרוממות רוח האדם, אלא<BR>
היא צריכה להיות - "כאשר צוה ה' את משה", וכך בלבד יש<BR>
לעשותה.</P>
<P ALIGN="RIGHT">
מה שעושה האדם לצורך עילוי נפשו, הריהו עושה זאת למען<BR>
עצמו, ואין בכך מאומה משום עבודת ה'. אין מדובר על מצות<BR>
תפילה בלבד, אלא משעות המצוות כולן אינה משום מתן סיפוק<BR>
לדחפיו של האדם בעבודתו את ה', שהרי עבודה כזאת פוסקת<BR>
מלהיות עבודת ה' והופכת כאמור שרות שהאדם נותן לעצמו.<BR>
)מתוך שבע שנים של שיחות על פרשיות השבוע לפרופ' י.<BR>
ליבוביץ ז"ל, עמ' 431( </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
הקמת המשכן הבלתי אפשרית</h2>
<h3 ALIGN="RIGHT">
דויד לייזר</h3>
<P ALIGN="RIGHT">
קשה להפריז בחשיבות המשכן, המתואר ע"י חז"ל כשקול<BR>
לעולם כולו. בילקוט שמעוני )פקודי תיט ( נאמר:</P>
<P ALIGN="RIGHT">
 "היה רבי נחמיה אומר:  אהל מועד שעשה משה במדבר כנגד<BR>
מעשה בראשית. יריעות כנגד שמים וארץ. כיור וכנו כנגד<BR>
ששת ימי בראשית. מזבח העולה כנגד כל הבהמות .... מנורה<BR>
כנגד חמה ולבנה. שבעה נרותיה כנגד ז' כוכבים המשמשין את<BR>
העולם" ובדומה, ) תנחומא פקודי יא(  "'וירא משה את כל<BR>
המלאכה'   'את כל מלאכת המשכן' אינו אומר אלא   'את כל<BR>
המלאכה'    -   שהיה הכל כמעשה בראשית."   גם בעולם<BR>
העשייה מתיחסים למשכן בכדי לברר מהי מלאכה מרכזית   <BR>
)שבת צו(: "הך דהואי במשכן חשיבא - קרי לה אב, הך דלא<BR>
הואי במשכן חשיבא - לא קרי לה אב." )מגדירים אבות מלאכה<BR>
ע"פ הפעולות שהוחשבו בהרכבת המשכן(. </P>
<P ALIGN="RIGHT">
מה פשר ההקבלה הזאת? השאלה מעניינת במיוחד לנוכח הדעה<BR>
הרווחת הרואה במשכן קיום של בדיעבד, מצוה הבאה בעקבות<BR>
חטא העגל. למשל כותב  השפת אמת: "המשכן היה תיקון החטא<BR>
ומקודם החטא לא הוצרכו לעבודת המעשה". וכן גם  רש"י<BR>
)שמות לח  ד"ה משכן העדת( - "עדות לישראל שויתר להם<BR>
הקדוש ברוך הוא על מעשה העגל."  התעמקות בסוגיה יגלה<BR>
שהפראדוקס  אינו נוגע רק למרכזיותו של המשכן, אלא שעצם<BR>
קיומו בעייתי. למעשה, מסתבר שהקמתו של המשכן היתה,<BR>
והוה, ... בלתי אפשרית.</P>
<P ALIGN="RIGHT">
כותב המדרש )תנחומא פקודי יא(: "כיון שגמרו מלאכת<BR>
המשכן, היו יושבין ומצפין אימתי תבא שכינה ותשרה בו<BR>
והיו מצטערין הכל מפני שלא שרתה שכינה עליו. מה עשו?<BR>
הלכו להם אצל חכמי לב. אמרו להן: ומה אתם יושבין העמידו<BR>
אתם את המשכן ותשרה שכינה בינותינו, היו מבקשין להעמידו<BR>
ולא היו יודעין ולא יכולין להעמידו, וכשהן חושבין<BR>
להעמידו הוא נופל, מיד הלכו להם אצל בצלאל ואהליאב אמרו<BR>
להם בואו אתם והעמידו המשכן שאתם עשיתם אותו שמא על<BR>
ידכם ראוי לעמוד, מיד התחילו להעמידו ולא יכלו".</P>
<P ALIGN="RIGHT">
נדגיש שבצלאל, חכם הלב, עשה כל מה שעשה לשם שמים ממש,<BR>
והדבר בא לידי ביטוי בשינוי בסדר הפעולות שהוא<BR>
יזם:)שמעוני ויקהל תיד( "בשעה שאמר לו משה לבצלאל 'עשה<BR>
משכן', אמר בצלאל 'למה הוא המשכן'? אמר ליה: להשרות<BR>
שכינה בתוכו וללמד לישראל תורה. אמר בצלאל: והיכן התורה<BR>
נתונה? אמר ליה. 'משאנו עושין משכן נעשה ארון', והוא<BR>
התחיל בארון שנאמר 'ויעש בצלאל את הארון'."</P>
<P ALIGN="RIGHT">
ממשיך  התנחומא: "התחילו מסיחין ומרננין ואומרים ראו<BR>
מה עשה לנו בן עמרם שהוציא את ממונינו במשכן הזה והכניס<BR>
אותנו לכל הטורח הזה ואמר לנו כי הקב"ה יורד מן<BR>
העליונים ושורה בתוך יריעות עזים שנאמר )שמות כה(<BR>
'ושכנתי בתוכם'."</P>
<P ALIGN="RIGHT">
המדרש ממקד את הקושי באופן חד: אין כל סיבה לחשוב<BR>
שיריעות כלשהן וחומרים ארציים אחרים, שהורכבו על פי<BR>
ציוויו של ילוד אישה, יחברו אותנו לקדושה.  יש לדייק:<BR>
העם אינו מסתייג מן הקדושה, אדרבה, הוא מצפה " אימתי<BR>
תבא שכינה ". אך מבקש הוא לדעת כיצד מיתקן זה או אחר<BR>
יכול להועיל.  </P>
<P ALIGN="RIGHT">
לבסוף, הם נותנים הזדמנות נוספת למשה: "כיון שהטיחו<BR>
פניהם מכל מקום ולא היו יכולין להעמידו, נכנסו כל ישראל<BR>
אצל משה. אמרו: משה רבינו, כל מה שאמרת לנו עשינו, וכל<BR>
מה שצויתנו ליתן ולהוציא נתננו הכל, והרי כל המלאכה<BR>
לפניך ... והיו מראין לו כל דבר ודבר ... אמרו לו ואם<BR>
כן למה אינו עומד?".</P>
<P ALIGN="RIGHT">
בעקבות זאת, משה אכן ניגש - אך גם הוא הפנים את הקושי.<BR>
הקב"ה מצווה למשה להקים את המשכן אך " אמר משה: רבש"ע<BR>
איני יודע להעמידו. אמר ליה:  עסוק בידיך ואתה מראה<BR>
להעמידו, והוא עומד מאליו, ואני כותב עליך שאתה הקימתו.<BR>
"</P>
<P ALIGN="RIGHT">
הנחיה מהממת: כאשר מתברר שגם משה עצמו אינו מסוגל<BR>
להקים את המשכן,  אומר לו הקב"ה לעשות את עצמו כאילו<BR>
הוא מעמידו, ו... כך הוא באמת עומד. אחיזת עיניים עומדת<BR>
ביסוד הקמת המשכן!</P>
<P ALIGN="RIGHT">
בעצם, לא יתכן פתרון אחר. הקמת משכן היא מטלה חיונית<BR>
ובלתי אפשרית כאחת. חיונית, משום שחובתנו להכיר את היחס<BR>
בין העולם לקב"ה. פותח הרמב"ם את חיבורו הגדול:  "יסוד<BR>
היסודות ועמוד החכמות לידע שיש שם מצוי ראשון, והוא<BR>
ממציא כל נמצא, וכל הנמצאים משמים וארץ ומה שביניהם לא<BR>
נמצאו אלא מאמתת המצאו". )משנה תורה ה' יסודי התורה  א <BR>
א.( אמנם מצווים אנו, אך איננו מסוגלים לקיים. העולם<BR>
כולו, "כל הנמצאים משמים וארץ ומה שביניהם", גדולים הם<BR>
עלינו. זקוקים אנו לעולם קטן יותר, עולם דזעיר אנפין,<BR>
שאליו נוכל להתייחס. </P>
<P ALIGN="RIGHT">
או אז בונים בתי כנסיות, עם ארון קודש במוקד, מניחים<BR>
בו ספר תורה )עשוי מעורות בהמה( ומנשקים אותו, מניחים<BR>
תפילין )מעור בהמה גסה(, מתפללים מילים, ומנסים לגעת<BR>
בקדושה. לגעת בקדושה! אין זה עניין שולי או מקרי<BR>
ביהדות: כיצד היתה נראית היהדות בלי משכן, בלי בית<BR>
המקדש, בלי מצוות ? עד כמה כרוכה תודעתנו הדתית במצוות<BR>
מעשיות? הרי אין כמו היהדות, באין-ספור פקודותיה<BR>
ואיסוריה, עם פרטים ודקדוקים לרוב.   מה היה נותר<BR>
מעבודת ה' בלי  כלי קודש, מקומות קדושים, ספרי קודש,<BR>
תפילות מקודשות,  ללא כל האבזור הקדוש? פעילות זאת<BR>
קרובה מאוד למאגיה ולעבודה זרה. עגל הזהב אינו רחוק. <BR>
הרי כל כך טבעי לעבוד את האביזר, את האיש, את החוויה או<BR>
אף את הדעה. האגדה מספרת שבשעה שהבריחו את יצר עבודה<BR>
זרה במאמצים רבים, הסתבר שמקום מושבו היה דוקא בבית<BR>
המקדש,  ויצא לו "כגוריא דנורא מבית קדשי הקדשים" )<BR>
סנהדרין סד(. </P>
<P ALIGN="RIGHT">
מעבר לסכנות, הפתרון של המשכן, חיוני ככל שיהיה, גם<BR>
אינו אפשרי. הרי הדעת אינה סובלת מושג המשכן, ואין זאת<BR>
תובנה מודרנית. "האמנם ישב אלהים על הארץ,  הנה השמים<BR>
ושמי השמים לא יכלכלוך אף כי הבית הזה אשר בניתי",<BR>
)מלכים א  ח(, אומר שלמה בעצמו, בשעה שחנך את המקדש בהר<BR>
הבית.  </P>
<P ALIGN="RIGHT">
אך הוא גם מביא את תשובתו, במקום אחר: "...  כי השמים<BR>
ושמי השמים לא יכלכלהו ומי אני אשר אבנה לו בית, כי אם<BR>
להקטיר לפניו"  ) דברי הימים ב  ב( . ההצדקה לבנית<BR>
המקדש היא שהיא מאפשרת עבודת ה' על ידי האדם, עבודה<BR>
שמקורה בלב. המדרש מסביר  את הביטוי "פרוכת העדות" -<BR>
עדות היא לבאי עולם שהשכינה שורה בישראל. )שבת  כב(:,<BR>
ומדייק השפת אמת: " 'שהשכינה שורה בישראל'  דייקא תוך<BR>
לבם של ישראל. כי ביררו )=הבהירו( בני ישראל במעשה זו<BR>
כי כל הבריאה של הקב"ה."</P>
<P ALIGN="RIGHT">
שאלנו כיצד ניתן לומר בעת ובעונה אחת שהמשכן קיים<BR>
בדיעבד ושהוא שקול לכל הבריאה, אך כעת ברור שהיא<BR>
הנותנת. מלכתחילה, "ה' אדנינו מה אדיר שמך בכל הארץ אשר<BR>
תנה הודך על השמים" )תהלים  ח  ב(.   מאחר שאין אנו<BR>
מסוגלים להתיחס למכלול היקום ואנו זקוקים לקנה מידה<BR>
אנושי, צוונו להקים משכן, שדרכו נעבוד את ה'.  בכך<BR>
המשכן באמת שקול לבריאה כולה -  והמעשים לכל המעשים<BR>
כולם. המצווה היסודית היא לידע שכל הבריאה של הקב"ה.<BR>
מצווה הזאת נשאף לקיים נוכח "משכן"  ובלבד שנזכור כי כל<BR>
עמידתו פראדוקסלית. מודעותנו לכך תהפוך את המשכן למשכן<BR>
העדות. </P>
<P ALIGN="RIGHT">
<I><FONT SIZE="-1">פרופ' דויד לייזר הוא  מרצה לפסיכולוגיה באוניברסיטת<BR>
בן-גוריון</FONT></I></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"וכבוד ה' מלא את המשכן"</h3>
<P ALIGN="RIGHT">
...ומשמש בו )במושג מלא(  בעניין השלמות בדבר נעלה<BR>
והתכליתיות בו... ומן העניין הזה נאמר "מלא כל הארץ<BR>
כבודו" - עניינו כל כל הארץ מעידה על שלמותו, כלומר<BR>
מורה עליו. וכן אמרו "וכבוד ה' מלא את המשכן". וכל לשון<BR>
מליאה שתמצאנה מיוחסת לה' היא מן העניין הזה, לא שיש שם<BR>
גוף ממלא מקום. אלא אם כן תרצה לעשות כבוד ה' האור<BR>
הנברא הנקרא כבוד בכל מקום, והוא אשר מלא את המשכן, אין<BR>
היזק בכך. )מורה נבוכים לרמב"ם א, יט(</P>
<P ALIGN="RIGHT">
... כלומר, הרמב"ם מניח דבר זה להבנתו של הלומד והקורא<BR>
בתורא בהתאם לרמתו האינטלקטואלית ועומק אמונתו.</P>
<P ALIGN="RIGHT">
משמע, שאם אמונת המאמין דורשת המחשה של הכרת ה', רשאי<BR>
הוא לפרש פסוק זה כהצבעה על תופעה הנראית לעין, כגון<BR>
אותה שהכירו ישראל, אולם אם מתעלה האדם לרמה גבוהה יותר<BR>
מבחינת ההבנה והוא מעמיק באמונה, הרי שאין הוא מזדקק<BR>
כלל לביטוי מוחשי זה, אלא הוא מבין יפה מאד כי כבוד ה'<BR>
האמור כאן אינו אלא ביטוי מליצי לעבודת ה' במשכן. )מתוך<BR>
שבע שנים של שיחות על פרשיות השבוע לפרופ' י. ליבוביץ<BR>
ז"ל, עמ' 432(</P>
<P ALIGN="RIGHT">
"ותשלם  כל  המלאכה  אשר  עשה  המלך שלמה בית ה'  ויבא<BR>
שלמה את קדשי דוד אביו את הכסף ואת הזהב ואת הכלים נתן<BR>
באצרות בית ה. " )מלכים א ; ז, נא - תחילת ההפטרה לפרשת<BR>
פקודי שאיננה חלה באחת מאבעת הפרשיות(</P>
<P ALIGN="RIGHT">
ויבא  שלמה-  מה  שהקדיש  אביו  נתן  ממנו  בבנין הבית<BR>
 לכבוד  אביו  כי  לא  היה צריך לאותו הקדשה, כי לרוב <BR>
היה  לו  כסף  וזהב ונחשת, אך לכבוד דוד אביו נתן ממנו<BR>
במלאכת בית המקדש והשאר נתן באוצרות בית ה' ...  ובדרש <BR>
שלא  נתן  שלמה מקדשי דוד אביו דבר במלאכת בית המקדש <BR>
יש אומרים: לפי שידע שלמה שסופו ליחרב  שלא  יהו אומרים<BR>
אומות העולם מפני שהיה בנין  הבית מחמס ומגזלות שגזל<BR>
דוד לפיכך חרב ויש אומרים: כך  אמר  שלמה - רעב היה<BR>
בימי אבא שלש שנים שנה אחרי  שנה  והיה לו לבזבז<BR>
ההקדשות האלה להחיות בהן עניי ישראל יהיו שמורין לעת<BR>
צורך. ) רד"ק מלכים א פרק ז פסוק נא -(</P>
<P ALIGN="RIGHT">
במילים אחרות, אם עם ישראל מקים את ביתו משלל הגויים,<BR>
או בסגנון מודרני, כאשר המשאבים העומדים לרשותנו,<BR>
משמשים לכבוד ולתפארת, ואפילו אם מדובר בכבוד ובתפארת<BR>
דתיים במקום לשמש לצורכי בני אדם ולהחיות בהם עניי<BR>
ישראל, יש בכך משום פגם חמור מאוד.</P>
<P ALIGN="RIGHT">
דבר זה הוא אקטואלי ביותר, וראוי שידעו הכל כי נכסי<BR>
האומה והמדינה קיימים לא כדי לפאר בהם את ההמדינה ואת<BR>
האומה, ואף לא את קודשיה, אלא בראש וראשונה הם קיימים<BR>
לצורכי בני האומה הנזקקים. )י. ליבוביץ, שם עמ' 436(</P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

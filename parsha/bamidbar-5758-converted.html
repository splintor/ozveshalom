<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Bamidbar - Hag Shavout</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת במדבר</FONT><BR>
<FONT SIZE=+3 color="Navy">חג השבועות תשנ"ח</FONT><BR>
<FONT SIZE="3" COLOR="navy">גליון מס' 32 תשנ"ח</FONT>

 </p>


<DIV ALIGN=right>
"וידבר ה' אל משה במדבר סיני": כל מי שאינו עושה<BR>
עצמו כמדבר הפקר, אינו יכול לקנות את החכמה<BR>
והתורה, לכך נאמר "במדבר סיני"<BR>
<FONT SIZE="-1">(במדבר רבה א)</FONT><BR>

<hR>

<H3>.התורה ניתנה חינם לכל באי עולם</H3>
"וידבר ה' אל משה במדבר סיני" למה במדבר סיני? מכאן<BR>
שנו חכמים: בג' דברים ניתנה התורה; באש ובמים<BR>
ובמדבר.<BR>
באש, מנין? "והר סיני עשן כולו" )שמות יט(. ובמים,<BR>
מנין? שנאמר: "גם שמים נטפו, גם עבים נטפו מים"<BR>
)שופטים ה( ובמדבר, מנין? "וידבר ה' אל משה במדבר<BR>
סיני".<BR>
אלא, מה אלו חנם לכל באי העולם, כך דברי תורה חנם<BR>
הם, ולמה ניתנה בג' דברים הללו ? שנאמר: "הוי כל<BR>
צמא לכו למים" )ישעיה נה(.<BR>
<BR>
<FONT SIZE="-1">(במדבר רבה, פרשה א)</FONT><BR>

<hR>

<H3>.מתן תורה: שיח וחסד, ברכה ושפע</H3>
<H3>טובה אביחי-קרמר</H3>

לזכר חמותי האהובה בינה בת שרה ואלכסנדר יהודה<BR>
<BR>
"רבי אליעזר אומר: בעז עשה את שלו ורות עשתה את שלה<BR>
ונעמי עשתה את שלה. אמר הקב"ה: אף אני אעשה את שלי<BR>
" )מדרש רבה רות פרשה ז פסקה ח( שבע פעמים במגילת<BR>
רות מתברכים אנשים שונים על ידי דמויות מן המגילה.<BR>
מכל ברכה ניתן ללמוד משהו על מערכת היחסים שבין<BR>
נותן הברכה לבין מקבלה וכן על אורח החיים במגילה.<BR>
ברכות אלו הן חלק מן השיחות המתקיימות בה. מבין<BR>
שמונים וחמישה הפסוקים במגילה, חמישים וששה הם<BR>
פסוקי שיח בין דוברים. הדמויות מדברות אחת עם<BR>
השניה. במגילה מבררות הדמויות את כוונותיהם של<BR>
האחרים. אין אי הבנות במגילה. יש בה מניעים טובים<BR>
ומעשים מבורכים.<BR>
<BR>
הברכה הראשונה ניתנת על ידי נעמי בדרך ממואב לארץ<BR>
יהודה. נעמי, שעזבה את בית לחם, העיר בה לא היה<BR>
לחם, מלאה, עם בעלה ושני בניה, עומדת לשוב אל עירה<BR>
ללא ילדיה וללא אישה, בחוסר כל. "ותאמר נעמי לשתי<BR>
כלותיה לכנה שבנה אשה לבית אמה יעשה ה' עמכם חסד<BR>
כאשר עשיתם עם-המתים ועמדי. יתן ה' לכם ומצאן<BR>
מנוחה אשה בית אישה ותשק להן ותשאנה קולן ותבכינה"<BR>
)רות א, ח-ט.( במילים אלו נעמי מבטאת את גדולתה:<BR>
היא שולחת את כלותיה לבית אימותיהן, ומאחלת להן<BR>
לבנות בתים עם בעלים חדשים. לא על עצמה, על<BR>
בדידותה ועריריותה היא חושבת אלא על כלותיה-<BR>
בנותיה שלהן יש תקווה להקים משפחה ולמצוא מנוחה.<BR>
למרות האין האכזר שלה, יש בה כוחות נפש ואהבה<BR>
מספיקים כדי לברך את כלותיה ולרצות בטובתן. המילה<BR>
חסד מתארת את היחס שערפה ורות נתנו לנעמי ולבניה.<BR>
<BR>
הרמב"ם מסביר מהו חסד: " וכבר בארנו בפרוש 'אבות',<BR>
ש'חסד' עניינו - הפלגה באי זה דבר שמפליגים בו.<BR>
ושימשו בו בהפלגת גמילות הטוב יותר. וידוע שגמילות<BR>
הטוב כולל שני עניינים: האחד מהם - לגמול טוב מי<BR>
שאין חוק עליך כלל, והשני - להיטיב למי שראוי<BR>
לטובה יותר ממה שהוא ראוי.") מורה נבוכים ג, נג.(<BR>
הברכה השניה היא הקצרה מכולן: "והנה בעז בא מבית<BR>
לחם, ויאמר לקוצרים: ה' עמכם ויאמרו לו: יברכך ה'<BR>
" )רות ב, ד(. נשמע כי ברכה זו היא תבנית רגילה של<BR>
פנייה בין אנשים במגילה. ה' שגור על לשון הדוברים<BR>
ונוכחותו מודעת ומוזכרת. זו ברכה סתמית לכאורה אך<BR>
חובקת כל. דו-שיח קצר זה מבטא את הרוח האידילית של<BR>
המגילה. אותה אידיליה משתקפת בדברי המדרש בהסכמת<BR>
בית דין של מטה עם בית דין של מעלה:" 'והנה בועז<BR>
בא מבית לחם' ר' תנחומא בשם רבנן אמר- שלשה דברים<BR>
גזרו בית דין של מטה והסכימו עמהם בית דין של<BR>
מעלה, ואלו הן: לשאול שלום בשם, ומגלת אסתר<BR>
ומעשרות" )מדרש רבה רות, פרשה ד, פסקה ה(.<BR>
<BR>
הברכה השלישית שבמגילה נאמרת לרות על ידי בעז במפגש<BR>
הראשון ביניהם, כשרות באה ללקוט שיבלים בשדה בעז.<BR>
בדבריו לרות חושף בעז את הסיבות להערכה הרבה שיש<BR>
לו כלפיה: "ויען בעז ויאמר לה: הגד הגד לי כל אשר<BR>
עשית את-חמותך אחרי מות אישך ותעזבי אביך ואמך<BR>
וארץ מולדתך ותלכי אל עם אשר לא-ידעת תמול שלשום.<BR>
ישלם ה' פעלך ותהי משכורתך שלמה מעם ה' אלוהי<BR>
ישראל, אשר-באת לחסות תחת-כנפיו" )רות ב, יא-יב(<BR>
.במילים אלו, מהדהדים דברי ה' אל אברהם אבינו<BR>
שבספר בראשית יב, א, ומעצימים את מעשיה של רות.<BR>
אברהם אבינו הלך בעקבות הקריאה וההכוונה של האל,<BR>
רות המואביה הלכה אחר הלכי לבה.<BR>
<BR>
לברכה הרביעית שני חלקים. כאשר רות שבה מן השדה עם<BR>
איפה שעורים )כמות מספקת לאדם לעשרה ימים( ועוד<BR>
לפני שנעמי מגלה בשדה של מי ליקטה נעמי, היא<BR>
שואלת: "ותאמר לה חמותה איפה לקטת היום ואנה עשית<BR>
יהי מכירך ברוך..." )רות ב, יט(. כשנעמי מגלה שרות<BR>
ליקטה בשדה בועז, היא מעצימה את הברכה ומברכת אותו<BR>
שלא בנוכחותו: "ותאמר נעמי לכלתה: ברוך הוא לה'<BR>
אשר לא עזב חסדו את-החיים ואת- המתים ..." נעמי<BR>
מזהה את מעשיו של בעז הפועל כשליחו של הקדוש ברוך<BR>
הוא, ומוקירה את פועלו. בברכה זו יש רמז לברכה<BR>
הראשונה ולמעשה החסד שעשתה רות עם המתים, אלא שכאן<BR>
החיים מוזכרים תחילה. האין הבוקע מן השיח הראשון<BR>
מתחיל להתמלא על ידי מעשיהם הטובים של הדמויות<BR>
והשגחתו של ה'.<BR>
<BR>
הברכה החמישית ניתנת לרות על ידי בעז בלילה בגורן.<BR>
"ויאמר: ברוכה את לה' בתי היטבת חסדך האחרון<BR>
מן-הראשון לבלתי לכת אחר הבחורים אם-דל ואם-עשיר"<BR>
)רות ג, י(. מברכה זו, מתוך הפניה 'בתי' , עולה<BR>
פער הגילים בין רות לבין בעז, וכן תאור דרך העולם<BR>
שלרות אין חלק בה. הברכה השישית ניתנת לבעז, בשער<BR>
העיר, אחרי שהוא מקבל על עצמו להקים את שם המת על<BR>
נחלתו הוא מתברך בברכת הבית, מילה החוזרת ארבע<BR>
פעמים בברכה: "ויאמרו כל-העם אשר-בשער והזקנים<BR>
עדים: יתן ה' את-האשה הבאה אל-ביתך כרחל וכלאה,<BR>
אשר בנו שתיהן את-בית ישראל, ועשה-חיל באפרתה<BR>
וקרא-שם בבית לחם ויהי ביתך כבית פרץ אשר ילדה תמר<BR>
ליהודה מן הזרע אשר יתן ה' לך מן-הנערה הזאת" )רות<BR>
ד, יא-יב(. מניעיו של בעז כה טובים עד כי המברכים<BR>
בטוחים כי ה' יתן לו צאצא מנישואיו לרות.<BR>
<BR>
הברכה השביעית ניתנת לנעמי לאחר שרות ילדה בן: "<BR>
ותאמרנה הנשים אל-נעמי: ברוך ה' אשר לא השבית לך<BR>
גואל היום ויקרא שמו בישראל והיה לך למשיב נפש<BR>
ולכלכל את-שיבתך כי כלתך אשר-אהבתך ילדתו אשר-היא<BR>
טובה לך משבעה בנים" )רות ד יד טו(. הנשים שבראשית<BR>
המגילה השתוממו על נעמי בשובה ושאלו: "הזאת נעמי"?<BR>
)רות א, יט,(, מוקירות את האהבה המופלאה שבינה<BR>
לבין כלתה ומעריכות אותה כטובה לנעמי משבעה בנים.<BR>
המעגל נסגר. נעמי המברכת ראשונה מתברכת אחרונה.<BR>
הברכה השביעית חובקת בתוכה את שאר הברכות: רות<BR>
מוצאת מנוחה בבית אישה, היא מקבלת את שכרה מאת ה'<BR>
על ידי נישואיה לבעז והולדת ילדם, שמקים את שם המת<BR>
על נחלתו. נעמי שהעידה על עצמה כי היא שבה ריקה<BR>
לבית לחם מתמלאת בשפע .<BR>
<BR>
ראוי לו לחג שלקראתו אנו סופרים שבעה )שבועות(<BR>
שבסופם אנו זוכים בשפע, במתן תורה, להתברך במגילה<BR>
בה פועלים יחד אנשים ואל להגשמת השפע.<BR>
<BR>
<FONT SIZE="-1">.טובה אביחי-קרמר מחנכת תושבת ירושלים</FONT><BR>

<hR>
<BR>
<FONT COLOR="#000080" SIZE="3">קבלת התורה רצוי שתהיה הכרעה אישית, "שלא על-מנת<BR>
לקבל פרס".</FONT><BR><BR>
... לכך לא קבלו ישראל את התורה תיכף אחר קריעת ים<BR>
סוף, כי אם היו מקבלים אחר קריעת ים סוף, היה נראה<BR>
כעל מנת לקבל פרס מחמת גודל הניסים שנעשו לכם, לכך<BR>
הם מקבלים את התורה. לכך המתין להם הקב"ה מעט<BR>
ובינו לבינו שכחו מעט הניסים שנעשה להם, כמאמר<BR>
הכתוב "ולא היה מים לעדה וילונו" ואחר-כך קבלו<BR>
התורה ואמרו נעשה ונשמע, מוכח שקבלו התורה רק מחמת<BR>
אהבת התורה.<BR>
<BR>
<FONT SIZE="-1">(מתוך "קדושת לוי" לרבי לוי יצחק מברדיטשוב)</FONT><BR>

<hR>

<H3>קוראים מגיבים</H3>
במכתב ששלחתי בעבר, הבעתי דעתי על כך שדפי "שבת<BR>
שלום" הם "פרווה" מדי מבחינת המסר המדיני והחברתי.<BR>
והנה סוף-סוף, בדף של פרשת מצורע היתה אמירה<BR>
פוליטית ברורה וחד-משמעית, וחשתי שאנחנו מתחילים<BR>
לעלות על הדרך הנכונה. לתדהמתי, אני מקבל היום את<BR>
גליון פרשת "בהר", ואני מוצא התנצלות מפורטת של<BR>
המערכת על המאמר הנ"ל ועול סגנונו הבוטה.<BR>
יש לומר את הדברים מפורשות: אם "שבת שלום" אינו<BR>
רוצה להרגיז את הציבור הדתי, אז כמו שאומרים היום,<BR>
"חבל על הזמן"; מוטב לה שתחדל להופיע. יש מספיק<BR>
דפי פרשת שבוע בבתי הכנסת. אם יש צידוק לדפי "שבת<BR>
שלום", הוא נעוץ בצורך החיוני להביא לבתי הכנסת<BR>
מסר דתי- מדיני-חברתי אחר מזה שמובא בכל הדפים<BR>
האחרים. והמסר האחר צריך להיות מבוטא באותה בהירות<BR>
ובאותה חריפות כמו המסר הרווח, שמפיציו לא מנסים<BR>
לרגע להסוות או למתן את דעתם. אם בכלל, "שבת שלום"<BR>
צריך להיות יותר ברור, יותר חד-משמעי מהדפים<BR>
האחרים, שהרי מדובר בדף אחד קטן שנאבק על מקומו<BR>
בלב הציבור מול עשרות דפים בעלי מסר שונה.<BR>
אני תומך בפרסום מכתבי קוראים, אך התשובה להם צריכה<BR>
להיות תקיפה וברורה, בלא שמץ של התנצלות או<BR>
הצטדקות.<BR>
לכן, מעתה, אני מציע שיהיו לנו כותבים רבים כמו<BR>
יחיאל גריינימן, ואף חריפים יותר.<BR>
בברכה,<BR>
<FONT SIZE="-1">בר-אילן
ד"ר דני סטטמן המחלקה לפילוסופיה אוניברסיטת
</FONT><BR>

<hR>

<H3>ספר חדש</H3>
בימים אלו, יצא לאור ספר זכרון לפרופ' אריאל<BR>
רוזן-צבי ז"ל שם הספר: רב-תרבותיות במדינה<BR>
דמוקרטית ויהודית בעריכת מנחם מאוטנר, אבי שגיא<BR>
ורונן שמיר. בהוצאת רמות- אוניברסיטת תל-אביב.<BR>
ניתן להשיג את הספר במחיר מוזל של 85 ש"ח, כולל<BR>
דמי- משלוח )במקום 95 ש"ח בחנויות(<BR>
דרך: "תנועת נאמני תורה ועבודה", קיבוץ עין-צורים,<BR>
ד.נ שדה גת.79510 טל.:08-8505226 פקס.:08-8505227.<BR>
נא לציין בהזמנה שם, כתובת ומספר טלפון.<BR>

<hR>

<H3>מהנעשה בתנועה</H3>
בגליון "שבת שלום" של פרשת בהר, פרסמנו הודעה על<BR>
שבת העיון ותיקון ליל שבועות שהחלו היום.<BR>
היה מי שהבין שמר ע'אזי אבו ג'יאב, איש רצועת עזה,<BR>
משולב כאחד המרצים ומלמדי השיעורים ב"תיקון", ולא<BR>
היא.<BR>
מר אבו ג'יאב אמור לשאת את הרצאתו, ביום שישי<BR>
אחה"צ, לפני כניסת השבת, ללא קשר לנושאים התורניים<BR>
שיילמדו בשבת ובשבועות.<BR>
</DIV>












<P ALIGN="center">

</P>

</body></html>

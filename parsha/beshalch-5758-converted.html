<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Beshalach </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בשלח</FONT><BR>
<FONT SIZE="3" COLOR="navy">גליון מס' 16 תשנ"ח</FONT>

 </p>

<DIV ALIGN=right>
<FONT COLOR="#000080" SIZE="3">השמחה על ההצלה אינה מחייבת שמחה על תבוסת האוייב</FONT><BR>
ומי חדי הקדוש ברוך הוא )האם הקב"ה שמח( במפלתן של<BR>
רשעים ? והא כתיב- והרי כתוב - "בצאת לפני החלוץ,<BR>
ואומרים הודו לה' כי לעולם חסדו")דברי הימים ב,כ(<BR>
, ואמר רבי יוחנן: מפני מה לא נאמר כי טוב בהודאה<BR>
זו? לפי שאין הקדוש ברוך הוא שמח במפלתן של רשעים<BR>
ואמר רבי יוחנן מאי דכתיב - מה שכתוב - )שמות י"ד(<BR>
" ולא קרב זה אל זה כל הלילה ", בקשו מלאכי השרת<BR>
לומר שירה, אמר הקדוש ברוך הוא: מעשה ידי טובעין<BR>
בים ואתם אומרים שירה ?!<BR>
<BR>
<FONT SIZE="-1">(מסכת מגילה י;ע"ב)</FONT><BR>

<hR>

<H2>השירה על הים</H2>
<H3>בלהה אדמנית</H3>

"מיום שברא הקדוש ברוך הוא את העולם ועד שעמדו<BR>
ישראל על הים, לא מצינו אדם שאמר שירה לקדוש ברוך<BR>
אלא ישראל, ברא אדם הראשון ולא אמר שירה, הציל<BR>
אברהם מכבשן אש ומן המלכים ולא אמר שירה, וכן יצחק<BR>
מן המאכלת ולא אמר שירה, וכן יעקב מן המלאך ומן<BR>
עשו ומן אנשי שכם ולא אמר שירה, כיוון שבאו ישראל<BR>
לים ונקרע להם, מיד אמרו שירה לפני הקדוש ברוך<BR>
הוא, שנאמר: "אז ישיר משה ובני ישראל" )שמות רבה,<BR>
כ"ג, ד(.<BR>
<BR>
השירה - אותה התפעמות של הנפש, אותה הכרה במעגלים<BR>
שמעבר, אותה התלכדות עם עצמה של הרגע - בקעה כאן<BR>
לראשונה.<BR>
<BR>
אלדד )בספרו "הגיונות מקרא"( קושר בין הראיה -<BR>
"וירא ישראל את היד הגדולה", היראה - "ויראו העם<BR>
את ה'", האמונה - "ויאמינו בה' ובמשה עבדו".<BR>
ואומר: "רק המרגיש והוא רואה - הוא השר... הפחד<BR>
הוא אחי הזעקה, חרדת הגוף העיוור, אך הרואה ראיה<BR>
מלאה אינו מפחד, רק ירא הוא, ירא אלוקים הוא,<BR>
כלומר ירא את הכוח האחד הראוי שייראו מפניו. וכשם<BR>
שאין שירה לאשר לא יראה, כן אין שירה לאשר לא ירא,<BR>
לאשר יפחד ולא ירא. יש שירה מיראה, אין שירה מפחד,<BR>
כי הפחד מהמם את הנפש, ואיך ישיר הגוף ללא נפש? רק<BR>
יזעק. בעקבות הראיה - היראה, ובעקבות היראה -<BR>
האמונה. ורק אז "ישיר משה ובני-ישראל.".<BR>
<BR>
ומדוע, אם כן לא היתה שירה אצל האבות? הרי היו<BR>
הראיה, היראה האמונה? האבות הראשונים, כמפלסי דרך,<BR>
היו לבדם - "ויותר יעקב לבדו", "ויצא יצחק לשוח<BR>
בשדה" - תחושה של התבודדות, במיוחד מי שחווה את<BR>
חוויות הנעקד - ושרד, אברהם האומר לנעריו:"שבו לכם<BR>
פה, ואני והנער נלכה", אברהם שעזב את ארצו ומולדתו<BR>
וכל המוכר לו.<BR>
<BR>
ואילו השירה שנשמעת כאן - היא שירה של עם. היא שירת<BR>
המקהלה למרות )ואולי בגלל( שנאמרת בלשון יחיד. היא<BR>
שירה של ציבור שחווה כציבור את גודל השבר ומודע<BR>
כעת לעוצמה הטמונה בו. השירה כאן היא שירה של השלם<BR>
הגדול מסכום חלקיו.<BR>
<BR>
האדם הבודד אינו יכול להגיע למלוא משמעותה של<BR>
שבריריות החיים, למלוא הכרת התודה על קיומם. רק<BR>
הצרוף של פרטים רבים השונים זה מזה, ושומרים על<BR>
שונותם, יחידים הנכונים להצטרף יחד לכדי תמונה<BR>
מורכבת, מאפשר לגעת באשר מעבר ל"אני", מאפשר את<BR>
חוויית השירה המלכדת, המביאה את העם כולו לידי<BR>
התרוממות.<BR>
<BR>
נאמר במדרש: "מי אמר קילוס להקדוש ברוך הוא,<BR>
התינוקות, אותן שהיה פרעה מבקש להשליך ליאור, שהם<BR>
מכירין להקדוש ברוך הוא. כיצד; כשהיו ישראל במצרים<BR>
והיתה אשה מבנות ישראל מבקשת לילד והיתה יוצאת<BR>
לשדה ויולדת שם, וכיוון שהית יולדת, עוזבת הנער<BR>
ומוסרת אותו להקדוש ברוך הוא ואומרת: ריבון העולם,<BR>
אני עשיתי את שלי ואתה עושה את שלך, מיד היה יורד<BR>
הקדוש ברוך הוא בכבודו, כביכול, וחותך טבורן<BR>
ומרחיצן וסכן...וכיוון שבאו ישראל לים, היו אותן<BR>
התינוקות שם והם ראו להקדוש ברוך הוא בים, התחילו<BR>
אומרים לאבותיהם: זהו אותו שהיה עושה לנו כל אותן<BR>
הדברים כשהיינו במצרים" )שמות ובה כ"ג ח.(<BR>
אותם שחוו את חוויית ההצלה מראשיתה, אותם שהלכו על<BR>
קן התפר שבין החדלון והקיום, יכלו להכיר ולחוש גם<BR>
כאשר עיני האחרים נותרו סגורות. יש משהו באותה<BR>
ילדותיות שטרם התגבשה והתקבעה, היכול לחבר אותה אל<BR>
השירה, אל הראיה מעבר. יש משהו בכוחו של הציבור,<BR>
בו יכול האחד להשפיע ולהקרין על האחר ולצרף גם<BR>
אותו.<BR>
<BR>
שרו הגברים, שרו התינוקות ושרו הנשים: "ותקח מרים<BR>
הנביאה אחות אהרן את התף בידה, ותצאן כל הנשים<BR>
אחריה בתופים ובמחולות, ותען להם מרים שירו לה' כי<BR>
גאה גאה סוס ורכבו רמה בים". בדרך כלל, הנשים לא<BR>
לקחו חלק פעיל במלחמות. תפקידן היה להקביל את פני<BR>
הלוחמים החוזרים מן הקרב, לשבחם, ולבטא בדרך זו את<BR>
הערכת הציבור. "והנה בתו יוצאת לקראתו בתופים<BR>
ובמחולות" )שופטים יא, לד( נאמר על יפתח, בשובו<BR>
מנצח.<BR>
<BR>
" ויהי בבואם, בשוב דוד מהכות את הפלשתי, ותצאנה<BR>
הנשים מכל ערי ישראל לשיר )לשור( והמחלות לקראת<BR>
שאול המלך בתפים בשמחה ובשלשים. ותענינה הנשים<BR>
המשחקות ותאמרנה הכה שאול באלפיו, ודוד<BR>
ברבבותיו".)שמואל א,יח, ו-ז( כעסו של של שאול על<BR>
הפער בינו ובין דוד, מבטא היטב את ההערכה הרבה<BR>
שייחס לכוחה של שירת הנשים. שירת הנשים מופיעה<BR>
כשבח, לאחר הנצחון במלחמה, ושירת הנשים מופיעה גם<BR>
כעידוד, לפני היציאה למלחמה "עורי עורי דבורה,<BR>
עורי עורי דברי שיר, קום ברק ושבה שביך בן<BR>
אבינועם" )שופטים ה, יב(.<BR>
<BR>
לשירת הנביאה מיוחס כוח של ממש, כמו לפעולה הצבאית<BR>
של מפקד הלוחמים. מתי שרו הנשים שעל הים? האם לאחר<BR>
שירת משה ובני-ישראל "אז לקחה מרים הנביאה את התוף<BR>
בידה וענתה להם הפסוק הראשון של השירה שתענינה כן<BR>
אחרי משה לישראל" )רמב"ן( או במקביל - "כשם שאמר<BR>
משה שירה לאנשים, כך אחותו אמרה שירה לנשים"<BR>
)מכילתא(, או אולי לפני-כן, כדברי גוויטיין )בספרו<BR>
"עיונים במקרא"( "אין מוקדם ומאוחר בתורה, ולדעתי<BR>
היתה ענייתה של מרים: "שירו לה' כי גאה גאה סוס<BR>
ורוכבו רמה בים" - בתחילת כל השירים, והוא השורש<BR>
שמתוכו צמח שיר הים כולו".<BR>
<BR>
את הפועל לענות, ניתן לפרש באופנים שונים: כתשובה<BR>
לשאלה או כהד לאמירה קודמת, אך גם כפתיחה לעניין<BR>
חדש, כמו "ויען איוב", "וענית ואמרת" )דברים כו'.<BR>
ה( כפי שמפרש שם רבי אברהם אבן עזרא.<BR>
<BR>
הנשים יוצאות לקראת המנצחים בזמר ושיר. במלחמה זו,<BR>
השתנו היוצרות "ה' ילחם לכם ואתם תחרישון" )שמות<BR>
יד, יד( תפארת התשועה לא הגיעה למשה, כדברי<BR>
גויטיין, אלא לקב"ה, ועם תום המעשה ותחושת ההצלה,<BR>
השיר והשבח נועדו לה' לבדו. ולחברת הגברים שהפעם<BR>
נותרה באפס מעשה, לא נותר אלא להצטרף למעשה הנשי<BR>
המקובל, להצטרף לשירה, המצריכה ראייה אל "מעבר"<BR>
ליום-יום וכפי שבטאו זאת חז"ל:" גדולה שירה שיש בה<BR>
עכשיו, ויש בה לשעבר, ויש בה לעתיד לבוא ויש בה<BR>
לעולם הבא")ספרי האזינו(<BR><BR>


<FONT SIZE="-1">בלהה אדמנית היא מורה</FONT><BR>

<hR><br>
<FONT COLOR="#000080" SIZE="3">.הטוב והרע נקבעים על-פי רצון הא-ל בהתאם למעשי האדם</FONT><BR>
"ומטך אשר הכית בו את היאור", מה תלמוד לומר:" אשר<BR>
הכית בו את היאור"? אלא שהיו ישראל אומרים על המטה<BR>
שאינו מוכן אלא לפורעניות, בו לקה פרעה ומצרים כמה<BR>
מכות במצרים ועל הים, לכך נאמר "אשר הכית בו את<BR>
היאור" יראו עתה שאף לטובה הוא מוכן.<BR>
) רש"י שמות יז, ה(<BR>
להודיענו שאין כלים עצמאיים הפועלים רק לרעה, ואין<BR>
אף כוחות טבע הפועלים מעצמם טובה או רעה, אלא ה'<BR>
משתמש בכולם לצרכיו - ואין לאדם לירא אלא מפני ה'<BR>
לבדו.<BR>
<BR>
<FONT SIZE="-1">(מתוך עיונים חדשים לספר שמות לנחמה ליבוביץ' ז"ל)<BR>
</FONT>

<hR>
<BR>
<FONT COLOR="#000080" SIZE="3">האמונה בחידוש העולם ותיקון עולם קשורים זה בזה</FONT><BR>
"שם שם לו חק ומשפט"<BR>
בא בקבלה האמיתית - שבת ודינין במרה אפקוד, נמצא כי<BR>
החק האמור כאן הוא השבת, והמשפט הוא הדינין, והוא<BR>
סלוק סוגי העוול, וזו היא המטרה הראשונה, כלומר,<BR>
שנקבע בדעתנו ההשקפות האמיתיות, והוא חידוש העולם,<BR>
וכבר ידעת כי עיקר ציווינו בשבת אינו אלא לביסו<BR>
היסוד הזה, ומטרה נוספת עם ההשקפות האמיתיות, סלוק<BR>
מעשה העוול מבני אדם.<BR>
<BR>
<FONT SIZE="-1">(מורה נבוכים חלק ג, פרק ל"ב)</FONT><BR>
<hR>
<BR>
<FONT COLOR="#000080" SIZE="3">נפש שפלה מקבלת את השעבוד, נפש גבוהה נלחמת על החופש</FONT><BR>
יש לתמוה איך יירא מחנה גדולה של שש מאות אלף איש<BR>
מהרודפים אחריהם, ולמה לא ילחמו על נפשם ועל<BR>
בניהם? התשובה: כי המצרים היו אדונים לישראל וזה<BR>
הדור היוצא ממצרים למד מנעוריו לסבול עול מצרים<BR>
ונפשו שפלה, ואיך יוכל עתה להלחם עם אדוניו, והיו<BR>
ישראל רפים ואינם מלומדים למלחמה, הלא תראה כי<BR>
עמלק בא בעם מועט ולולי תפלת משה היה חולש את<BR>
ישראל, והשם לבדו שהוא עושה גדולות, ולו נתכנו<BR>
עלילות, סבב שמתו כל העם היוצא ממצרים הזכרים, כי<BR>
אין כח בהם להלחם בכנענים עד שקם דור אחר דור<BR>
המדבר שלא ראו גלות, והיתה להם נפש גבוהה כאשר<BR>
הזכרתי בדברי משה בפרשת ואלה שמות:<BR>
<BR>
<FONT SIZE="-1">(אבן עזרא, שמות יד, יג)</FONT><BR>
</DIV>















<P ALIGN="center">

</P>

</body></html>

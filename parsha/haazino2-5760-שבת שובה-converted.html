<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Ha'Azino</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת האזינו</FONT><BR>
<FONT SIZE=+3 color="Navy">שבת שובה</FONT><BR>
<FONT SIZE="3" COLOR="navy">גליון מס' 100 תש"ס</FONT><BR>

 </p>

<P ALIGN="RIGHT">
'האזינו  השמים':  לפי  שהיה  משה קרוב לשמים,  <BR>
לפיכך  אמר  'האזינו  השמים'  ולפי  שהיה  רחוק <BR>
מן הארץ,  לפיכך  אמר 'ותשמע הארץ אמרי פי'. בא <BR>
ישעיהו וסמך  לדבר  ואמר 'שמעו שמים והאזיני ארץ'<BR>
)ישעיה א'( 'שמעו  שמים' שהיה רחוק מן השמים    <BR>
'והאזיני ארץ' שהיה קרוב לארץ.                 <BR>
                  <FONT SIZE="-1">     (סיפרי האזינו פיסקא שו)</FONT></P>

<h3 ALIGN="RIGHT">
"שמים וארץ" הם חלקי האדם.                     </h3>
<P ALIGN="RIGHT">
עוד   נתכוון  שדיבר  עם  שני  הרכבות  שמהם    <BR>
בנוי האדם,   אחד  חלק  הרוחני  שיתיחס  בשם    <BR>
השמים, ואחד   חלק  הגופני  שיתיחס  בשם  הארץ,  <BR>
 וכדרך שרמזו  רבותינו  ז"ל  )סנהדרין צא:( בפסוק<BR>
'יקרא אל השמים מעל וגו'' )תהלים נ ד(. וכשדיבר <BR>
לרוחניות  שבאדם, קרא אליו ואמר 'האזינו השמים', <BR>
  פירוש  חלקי  השמים  שלהיותם  טמונים בנסתר,  <BR>
לזה קראם להאזין,  ואמר כנגדו דיבור קשה, כי הנפש<BR>
תסבול מרות בעניני הבורא, כי תכיר חיובה, וכנגד <BR>
הגוף שהוא בנגלה,  אמר 'ותשמע הארץ', פירוש חלקי <BR>
הארץ,   'אמרי  פי'  כי  הגוף להיות טבעו רחוק  <BR>
מהמושכלות צריך אמירה רכה לשמוע.               </P>
<P ALIGN="RIGHT">
<FONT SIZE="-1">                     (אור החיים דברים  לב , א)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<FONT SIZE="+2"><B>         .וחתמנו בספר החיים, למענך אלוקים חיים</B></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
הערות לפרשת האזינו ולשבת שובה                 </h2>

<h3 ALIGN="RIGHT">
מנחם קליין                                    </h3>

<h4 ALIGN="RIGHT">
]א[ השירה והברכה                              </h4>

<P ALIGN="RIGHT">
שירת האזינו אינה עומדת בפני עצמה אלא נתונה    <BR>
בתוך הקשר. קשה לעמוד ממבט ראשון על הקשר זה שכן<BR>
ההקשר נקרא בציבור בשבת שלפני פרשת האזינו ובשבת<BR>
שלאחריה. קטיעת הנושא לשלושה שבועות שונים לא   <BR>
צריכה להפריע לנו לראות את הדברים כהווייתם     <BR>
המקראית.                                      </P>
<P ALIGN="RIGHT">
בסיומה של פרשת וילך אומר משה דברים קשים ביותר.<BR>
זהו אולי אחד הנאומים הקשים והתמוהים של משה. ערב<BR>
מותו משה היה משוחרר מכל שיקול "פוליטי" המצריך <BR>
התחשבות באופן בו יתקבלו דבריו בידי הציבור. או <BR>
אז ערך משה את חשבונו ההיסטורי האחרון, סיכם את <BR>
תקופת מנהיגותו וצפה את העתיד. והנה החזות של משה<BR>
היא קודרת ביותר. בסיומה של פרשת וילך,  מתאר משה<BR>
את העם אותו הנהיג ועמו עבר משברים רבים, במילים<BR>
חריפות ביותר: עם קשה עורף, מרדן מטבעו, עם המסרב<BR>
לקבל מרות ודוחה אפילו את מרות ה', עם שיפרוק כל<BR>
עול לאחר מות מנהיגו ובעתיד יבואו עליו אך ורק  <BR>
רעות. בזאת הצהיר משה שכל עמלו החינוכי והסנגוריה<BR>
שלימד על ישראל כלפי ה' היו לשווא.             </P>
<P ALIGN="RIGHT">
שירת האזינו אינה חורגת מתיאור זה של העם.      <BR>
העובדה שמשה נענש בגין הכאת הסלע לא שינתה את   <BR>
אבחנתו. גם בתיאור הכאת הסלע וגם בפרשתנו מתייחס<BR>
משה לעם ישראל כעם מורד. שירת האזינו מתארת עם  <BR>
חוטא, מושחת, "עיקש ופתלתול", "נבל ולא חכם",   <BR>
המתנהג לה' בכפיות טובה. לעומת זאת, ה' מתואר   <BR>
בשירה כ"אל אמונה ואין עוול" המגיב בכעס על בגידת<BR>
עם ישראל ונוקם בו נקמה עקובה מדם. זוהי שירה קשה<BR>
ובניגוד לשירת הים שגם היא הושמעה מפי משה, את  <BR>
דמות הרשע ממלא בפרשת האזינו עם ישראל ולא פרעה.<BR>
ה' אינו עומד לצד ישראל אלא נגדו.              </P>
<P ALIGN="RIGHT">
אולם בכך לא תמו דברי משה. פרשת וזאת הברכה היא <BR>
חלק מהנאום האחרון בהחלט של משה. ובפרשה זו משה <BR>
אינו קוצף על ישראל אלא מביע כלפיו יחס רך, אוהב<BR>
וסימפטי מאד. לכל אחד משבטי ישראל חזה משה אך טוב<BR>
ותיאר את דמותו באופן חיובי לחלוטין. הניגוד בין<BR>
שני פרקי השירה הללו הוא גמור. ניגוד זה מביע את<BR>
שני פניו של עם ישראל במקרא. מחד עם נבחר הניחן <BR>
בכישורים יוצאי דופן ומעוררי התפעלות ומצד שני עם<BR>
המתנהג באופן מחפיר. בה במידה מלמד הניגוד הזה גם<BR>
על המנהיג המדיני. אין מנהיגות ללא תסכול עמוק  <BR>
וללא תחושת החמצה וכפיות טובה מצד האנשים אותם  <BR>
הנהיג. אפילו המנהיג שהפך שבטי עבדים לעם חופשי <BR>
לא שבע נחת מידי עמו. משה נפרד מעמו ומהעולם הזה<BR>
ברגשות מעורבים.                               </P>

<h4 ALIGN="RIGHT">
]ב[ אין שיבה )לארץ( ללא חטא.                  </h4>

<P ALIGN="RIGHT">
 התפישה המקובלת רואה את התשובה כמנוגדת לחלוטין<BR>
למעשה החטא. על פי השקפה זו התשובה היא הינתקות <BR>
ועזיבה מוחלטת של החטא. לא תיתכן תשובה כאשר החטא<BR>
עדיין קיים. הרמב"ם נתן ביטוי מרשים לתפישה זו  <BR>
כאשר כתב בהלכות תשובה "ומה היא התשובה? הוא    <BR>
שיעזוב החוטא חטאו, ויסירו ממחשבתו, ויגמור בלבו<BR>
שלא יעשהו עוד... וכן יתנחם על שעבר... ויעיד   <BR>
עליו יודע תעלומות שלא ישוב לזה החטא לעולם"    <BR>
)הלכות תשובה, פרק שני ב'(.  ככל שהניתוק מהחטא <BR>
גדול יותר, בין אם למעשה ובין אם ברמת הכוונות  <BR>
הטהורות בלבד, כך התשובה שלמה יותר. על פי גישה <BR>
זו, החטא והתשובה מוציאים זה את זה ואינם יכולים<BR>
לדור בכפיפה אחת.                              </P>
<P ALIGN="RIGHT">
אולם עיון מעמיק יותר מגלה שהניגוד בין השניים  <BR>
פחות חריף מכפי שנדמה ממבט ראשון. ראשית, יש לתת<BR>
את הדעת על כך שהמושג תשובה אינו יכול להתקיים  <BR>
ללא המושג חטא. התשובה לא תיתכן אם קודם לה אין <BR>
תודעה של חטא, של עשיית עוול. וכי על מה יתחרט  <BR>
החוטא? תודעה דתית והגדרה עצמית דתית בנויות    <BR>
במידה רבה על תודעת חטא, תודעה של עשיית מעשים  <BR>
פסולים מבחינת הנורמה הדתית, מתן דין וחשבון לפני<BR>
בורא עולם, חרטה וקבלה לעתיד שלא לשוב ולעשות   <BR>
זאת.                                          </P>
<P ALIGN="RIGHT">
אם נלך צעד אחד נוסף נמצא שעשיית עוול ופשע אינה<BR>
יכולה להתקיים ללא בחירה בין טוב ורע. ללא אופציה<BR>
לחטוא לא קיים חטא. במילים אחרות קודם לתשובה   <BR>
חייבת לצמוח תודעה של חטא; וקודם לתודעת החטא   <BR>
חייב לבוא מעשה העבירה; וקודם למעשה זה חייבת   <BR>
להתקיים מציאות בה יש מרחב ריאלי של בחירה      <BR>
ואופציה ממשית בין אלטרנטיבות שאחת מהן לפחות היא<BR>
שלילית מבחינת הנורמות הדתיות.                 </P>
<P ALIGN="RIGHT">
המסקנה המתבקשת היא שהקשר בין חטא ותשובה הוא   <BR>
קשר בין שני דברים שונים, מנוגדים מבחינת תפיסת <BR>
העולם הדתית, אך לא מנותקים זה מזה. עד כמה     <BR>
קשורים החטא, הבחירה החופשית והתשובה זה לזה ניתן<BR>
ללמוד מהעובדה הבאה. תשובה בכפיה אינה נחשבת    <BR>
בספרות ההלכה כתשובה מכל הלב וממלוא התודעה אלא <BR>
כתשובה מאולצת. בדיוק כשם שחטא מאונס אינו נחשב <BR>
בהלכה כחטא במלוא מובן המילה.                  </P>
<P ALIGN="RIGHT">
במסורת ישראל התפתחו שתי גישות עקרוניות בשאלה  <BR>
מהו המרחב בו ממוקם החטא וממנו צומחת תודעת החטא.<BR>
מרחב זה יכול להיות תודעתי, אישי-פסיכולוגי ויכול<BR>
להיות קיומי ואובייקטיבי. על פי הדרך הראשונה   <BR>
הרשות לחטוא היא חולשת אנוש )כניעה לתאוות      <BR>
ורצונות שליליים(, או קונצפציה מוטעית )חוסר    <BR>
הבנה, שיפוט מוטעה, תודעה כוזבת(. על פי הדרך   <BR>
השניה, אותה פיתחו מקובלים מאז המאה ה16- ועד הרב<BR>
אברהם יצחק קוק, הרשות לחטוא היא נתון המובנה אל<BR>
תוך ההוויה האובייקטיבית של היקום. האופציה של  <BR>
החטא, הרוע והעוול אינם קיימים במישור          <BR>
התודעתי-אנושי בלבד אלא בעיקר במציאות          <BR>
האובייקטיבית. החטא אינו תופעה מדומה ואשליה אלא<BR>
הוויה, מציאות המאפיינת את הקיום האנושי ומובנית<BR>
אל תוך הקוסמוס. במילים אחרות: העולם אינו יכול <BR>
להתקיים ללא החטא. אולם לא רק החטא מעצב את     <BR>
ההוויה ואת הקיום האנושי אלא גם התשובה. הדינמיקה<BR>
של החטא והתשובה מאפיינים על פי דרך זו את העולם<BR>
מרגע לידתו ועד אחרית ימיו. דינמיקה זו מתוארת  <BR>
בידי מפתחיה כקודמת לקיומו של המין האנושי ושל  <BR>
העם היהודי. ביטויי החטא והתשובה הם רבים       <BR>
ומגוונים כשם שרבים ומגוונים הם ממדי קיומו של  <BR>
העולם.                                        </P>
<P ALIGN="RIGHT">
לתפיסת עולם זו יש מאפיינים פסימיים שכן היא    <BR>
גורסת שהרע אינו אשליה כוזבת אלא ישות קיימת    <BR>
המושרשת עמוק בעולם והנה בעלת עוצמה רבה. אבל בה<BR>
במידה זוהי תפיסה אופטימית שכן היא מצמידה      <BR>
למציאות החטא את מציאות התשובה. מושג התשובה מספק<BR>
עבור תפיסה דתית זו את זווית הראייה האופטימית. <BR>
בהשקפת עולם זו, לה נתן הרב קוק ביטוי מקיף     <BR>
ונועז, התשובה אינה רק אופק אופטימי ולא רק הצד <BR>
החיובי של המציאות אלא גם נקודת המוצא. המושג   <BR>
תשובה מחייב מעצם הגדרתו לפתח את הרעיון שמדובר <BR>
בחזרה למשהו שהיה כבר, בחזרה לנקודת מוצא כלשהי.<BR>
התשובה לפי גישה זו אינה רק יעד אלא גם נקודת   <BR>
המוצא, גם ההמשך וגם התקווה לעתיד.             </P>
<P ALIGN="RIGHT">
הרב קוק לקח את האפוס הקוסמי ואת הדרמה        <BR>
ההיסטורית והקיומית של התשובה והחטא שפיתחו     <BR>
המקובלים והשליך אותם גם על המישור הלאומי. ליתר<BR>
דיוק, החיל אותם על המציאות ההיסטורית של חזרת  <BR>
העם לארצו. בניגוד לקודמיו ולעמיתיו שראו       <BR>
בחילוניות הציונית חטא, ראייתו של הרב קוק היא  <BR>
מורכבת בהרבה. בניגוד לראיה החד ממדית הדנה את  <BR>
החילוניות לכף חובה ואת האורתודוכסיה לכף זכות, <BR>
מחיל הרב קוק  על החילוניות הציונית בו זמנית את<BR>
מושגי החטא והתשובה. נאמן לגישה המחברת בין     <BR>
השניים, פיתח הרב קוק תפיסת עולם רב ממדית של   <BR>
החטא והתשובה במישור ההיסטורי-לאומי.           </P>
<P ALIGN="RIGHT">
מי שמבקש להיות נאמן לתפיסתו של הרב קוק חייב   <BR>
להודות כי החלת מושגי החטא והתשובה על עם ישראל <BR>
השב לארצו אינם יכולים להיות חד-ממדיים. כלומר, <BR>
לא ניתן לראות את העשייה הציונית כאקט חיובי מהחל<BR>
ועד כלה, התפתחות שכל כולה חיובית לעומת הגלות  <BR>
השלילית. במונחי תורתו של הרב קוק ובמקורות     <BR>
מחשבתו אין מקום לראיה דיכוטומית מעין זו ולניתוק<BR>
חד שכזה בין מציאות של חטא ומציאות של תשובה.   <BR>
מוכרחים להודות שהתיאולוגיה של הרב קוק מחייבת  <BR>
לראות ממדים של חטא גם במהלך ההיסטורי של הציונות<BR>
ובתולדותיה של מדינת ישראל. האם החטא מוגבל רק  <BR>
לעובדת היותם של רוב הציונים ומנהיגי התנועה    <BR>
חילוניים? האם אין מקום להודות כי התיאולוגיה של<BR>
הרב קוק טוענת שבעצם מהלך הגאולה והשיבה של העם <BR>
לארצו נעשו חטאים? האם מושג החטא מוגבל רק      <BR>
לעניינים שבין אדם למקום ולא יאפיין גם כמה     <BR>
ממהלכי מדינת ישראל כלפי יושבי הארץ שנעשו תוך  <BR>
כדי שיבת העם לארצו? ולבסוף, האם תשובה שלמה וכנה<BR>
אינה מחייבת, ראשית, להכיר בכך, להפסיק את      <BR>
הצדקנות העצמית המוחלטת ואת ההכאה על חזה הזולת <BR>
ושנית, לחפש דרך לתקן לפחות  חלק מהעוולות?     </P>

<P ALIGN="RIGHT">
<FONT SIZE="-1">    ד"ר מנחם קליין, חבר מערכת "שבת שלום", מלמד<BR>
במחלקה למדע המדינה באוניברסיטת בר-אילן.       </FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"טוב וישר ה'": האופציה לתיקון היא מחסדי ה'.   </h3>
<P ALIGN="RIGHT">
'טוב וישר ה'': למה טוב? שהוא ישר, ולמה ישר?   <BR>
שהוא  טוב.                                    <BR>
שאלו לחכמה חוטא מה עונשו? א"ל:  'חטאים  תרדף <BR>
רעה',                                         <BR>
שאלו לנבואה חוטא מה עונשו? א"ל 'הנפש החוטאת   <BR>
היא תמות'.                                    <BR>
שאלו לתורה חוטא  מה  עונשו? א"ל  : יביא  אשם  <BR>
ויתכפר לו.                                    <BR>
שאלו  להקב"ה חוטא מה עונשו? א"ל יעשה תשובה    <BR>
ויתכפר  לו,   ככתוב  'טוב  וישר ה' על כן יורה <BR>
חטאים בדרך' שהוא מורה לחטאים דרך שיעשו תשובה. </P>
<P ALIGN="RIGHT">
<FONT SIZE="-1">            (ילקוט שמעוני תהלים  כה, סימן תשב)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
תשובה מאהבה ומיראה.                           </h3>
<P ALIGN="RIGHT">
אמר ריש  לקיש: גדולה תשובה שזדונות נעשות לו   <BR>
כשגגות, שנאמר  )הושע  יד( 'שובה  ישראל עד ה'  <BR>
אלהיך כי כשלת  בעונך'  הא עון מזיד הוא, וקא קרי<BR>
ליה מכשול?!                                   </P>
<P ALIGN="RIGHT">
איני )הרי הדברים אינם כפי שנאמרו?!(  והאמר    <BR>
ריש   לקיש  'גדולה  תשובה  שזדונות נעשות  לו  <BR>
כזכיות', שנאמר )יחזקאל לג( 'ובשוב רשע מרשעתו  <BR>
ועשה  משפט  וצדקה  עליהם הוא יחיה'?           </P>
<P ALIGN="RIGHT">
לא  קשיא;  כאן  מאהבה  כאן מיראה.             <BR>
        <FONT SIZE="-1">                  (בבלי יומא  פו, ע"ב)</FONT></P>

<P ALIGN="RIGHT">
התשובה מרימה את האדם למעלה מכל השפלויות       <BR>
הנמצאות בעולם, ועם זה איננו נעשה זר אל העולם  <BR>
אלא הוא מרומם עמו את העולם ואת החיים. אותן    <BR>
הנטיות של החטא הן מזדככות בו. הרצון העז, הפורץ<BR>
כל גבול, שגרם לחטא, הוא בעצמו נעשה כוח חי ופועל<BR>
גדולות ונשגבות לטובה ולברכה.                  <BR>
 <FONT SIZE="-1">   (מתוך "אורות התשובה" לראי"ה קוק זצ"ל, ע"א)</FONT></P>

<P ALIGN="RIGHT">
התשובה הגורמת לטרנספורמציה רדיקאלית של כל דרך <BR>
החיים, ללידה מחדש של האישיות, היא תשובה של    <BR>
גאולה; תשובה אחרת שאינה עושה זאת, אלא מכוונת  <BR>
היא נגד חטא מסוים - היא תשובה של כפרה.        <BR>
<FONT SIZE="-1">      (מתוך "על התשובה" לרי"ד סולוביצ'יק זצ"ל)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
הקב"ה חס על כל בריאותיו ובעיקר על האדם, שהוא  <BR>
כבודו.                                        </h4>
<P ALIGN="RIGHT">
'ויאמר  ה'  אתה  חסת  על  הקיקיון': ואף על פי <BR>
שלא חס  על  הקיקיון  אלא מפני צערו, כן האל    <BR>
יתברך חס על נינוה  מפני כבודו, כי הנבראים הם  <BR>
כבודו כמו שכתוב 'מלא  כל  הארץ  כבודו'  וכל שכן<BR>
 מין האדם, כמו שכתוב 'ולכבודי  בראתיו'  ואף  על<BR>
פי שפירשנו זה על ישראל, מכל  מקום  על  מין    <BR>
האדם מדבר כמו שאמר 'יצרתיו אף  עשיתיו'  אלא   <BR>
לפי  שישראל מכירים בכבוד האל יותר  משאר  מין  <BR>
האדם זולתי החכמים שבהם, אמר הפסוק  על  ישראל.  </P>
<P ALIGN="RIGHT">
'אשר  לא עמלת בו ולא גדלתו': הדבר   שיעמול    <BR>
בו  האדם  הוא  עצב  יותר  באבדו ואעפ"י  שהאל  <BR>
יתברך לא עמל ביצירת הנבראים, דברה תורה  כלשון <BR>
בני  אדם להבין השומעים.                       </P>
<P ALIGN="RIGHT">
<FONT SIZE="-1">                             (רד"ק יונה פרק ד)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<FONT SIZE="+1"><B>                              ברכותינו הלבביות<BR>
לטובה אילן                                    <BR></B></FONT>
מנהלת מרכז יעקב הרצוג בעין צורים              <BR>
מבכירי אנשי החינוך בקיבוץ הדתי ובציונות הדתית <BR>
לרגל קבלתה את  פרס אבי- חי                    <BR>
עבור תרומתה לעידוד תרבות סובלנית ופלורליסטית  <BR>
בישראל.                                       </P>
<P ALIGN="RIGHT">
</P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

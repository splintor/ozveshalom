<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">תשס"א ראש השנה</FONT><BR>
<FONT SIZE="3" COLOR="navy">גליון מס' 154 תשס"א</FONT><BR>

 </p>



<P ALIGN="RIGHT">
<B>לאל עורך דין, לבוחן לבבות ביום דין לגולה עמוקות<BR>
בדין.                                          </B></P>

<h4 ALIGN="RIGHT">
רק א-ל דעות יודע להעריך מיהו חוטא ומיהו צדיק.  </h4>

<P ALIGN="RIGHT">
אדם   שעונותיו  מרובין  על  זכיותיו  מיד  הוא  <BR>
מת ברשעו,  שנאמר:  'על  רוב  עונך'  וכן  מדינה <BR>
שעונותיה מרובין  מיד היא אובדת, שנאמר: 'זעקת   <BR>
סדום ועמורה כי  רבה  וגו''  וכן  כל  העולם כולו<BR>
אם היו עונותיהם מרובין  מזכיותיהן, מיד הן      <BR>
נשחתין, שנאמר: 'וירא ה' כי רבה  רעת  האדם'     <BR>
ושקול  זה  אינו  לפי מנין הזכיות והעונות,  אלא <BR>
לפי  גודלם;  יש זכות שהיא כנגד כמה עונות,      <BR>
שנאמר:  'יען  נמצא בו דבר טוב' ויש עון שהוא כנגד<BR>
 כמה  זכיות,  שנאמר:  'וחוטא  אחד  יאבד טובה   <BR>
הרבה' -  ואין  שוקלין  אלא  בדעתו של אל דעות   <BR>
והוא היודע היאך עורכין הזכיות כנגד העונות.     <BR>

<FONT SIZE="-1">          (משנה תורה לרמב"ם, הלכות תשובה  ג, ב)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<B>    שנה טובה לכל קוראינו לכל בית ישראל ולכל באי<BR>
עולם                                           </P>

<P ALIGN="RIGHT">
שנת שלום ושלוה                                 </P>

<P ALIGN="RIGHT">
                           כתבנו בספר החיים,   <BR>
למענך אלוקים חיים                              </P>
</B><P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
"ארבעה ראשי שנים הם"                           </h2>
<h3 ALIGN="RIGHT">
פנחס לייזר                                     </h3>

<P ALIGN="RIGHT">
בתרבויות שונות, וגם במסורת היהודית ההלכתית,    <BR>
נהוג לציין תאריכים משמעותיים. סימני הדרך שאנו  <BR>
נוהגים לציין, במישור האישי, המשפחתי, הקהילתי,  <BR>
הלאומי והאוניברסלי, מציינים תחילתו של תהליך או <BR>
סיומה של תקופה.                                </P>
<P ALIGN="RIGHT">
נוהגים אנו לחגוג ימי הולדת וימי נישואין  ביום  <BR>
בו היתה התחלה של חיים, או של חיים משותפים.     </P>
<P ALIGN="RIGHT">
לעומת זאת, נוהגים אנו לזכור את הקרובים לנו     <BR>
שהלכו לעולמם, ביום בו הסתיימו חייהם.           </P>
<P ALIGN="RIGHT">
בעידן המודרני, אנו חוגגים את יום העצמאות ביום  <BR>
בו הוכרזה המדינה, בעת לידתה. לעומת זאת, מציינים<BR>
בארצות אירופה את סיומה של מלחמת העולם השניה.   </P>
<P ALIGN="RIGHT">
קיים בוודאי קשר הדוק בין "התחלה" ל"סוף", כי כפי<BR>
שלימדונו הגננות בשיר הידוע "כל סוף הוא גם התחלה<BR>
של משהו אחר" וגם אנחנו נוהגים לסיים את הפיוט   <BR>
הנאמר בערב ראש השנה לפני תפילת ערבית בברכה     <BR>
"תכלה שנה וקללותיה, תחל שנה וברכותיה".    </P>
<P ALIGN="RIGHT">
המשנה במסכת ראש השנה )א, א( מציינת ארבעה       <BR>
תאריכים המוגדרים כ"ראש השנה", כאשר בכל אחד     <BR>
מתאריכים אלו קיימת "התחלה" במישור המייחד את אותו<BR>
תאריך.                                         </P>
<P ALIGN="RIGHT">
יחד עם זאת, ברור לכולנו ש"ראש השנה" ללא תוספת  <BR>
כשלהי, הוא באחד בתשרי.                         </P>
<P ALIGN="RIGHT">
ולגבי אחד בתשרי, כתוב במשנה: "באחד בתשרי - ראש <BR>
השנה לשנים, לשמיטין, וליובלות, לנטיעה ולירקות".</P>
<P ALIGN="RIGHT">
והגמרא )בבלי ראש השנה ח, ע"ב( מבררת את המקור   <BR>
והסיבה לקביעה זו של המשנה וזו לשונה :          </P>
<P ALIGN="RIGHT">
"ולשמיטין: מנלן )מנין לנו שראש השנה לשמיטין הוא<BR>
באחד בתשרי(?   דכתיב   }ויקרא  כה{ 'ובשנה      <BR>
השביעית  שבת שבתון  יהיה  לארץ'  וגמר  שנה  שנה <BR>
מתשרי )ואנו לומדים גזרה שווה מהמילה שנה המופיעה<BR>
להלן( דכתיב }דברים  יא{ 'מראשית השנה' ולגמור שנה<BR>
שנה מניסן? דכתיב  }שמות  יב{ 'ראשון  הוא  לכם  <BR>
לחדשי השנה' ? דנין   שנה   שאין   עמה  חדשים   <BR>
משנה  שאין  עמה חדשים,  ואין דנין שנה שאין עמה <BR>
חדשים משנה שיש עמה חדשים. "                    </P>
<P ALIGN="RIGHT">
ה"גזרה השווה" ממנה מוכיחה הגמרא שראש השנה      <BR>
לשמיטין הוא באחד בתשרי מעניינת במיוחד, מכיוון  <BR>
שמילת המפתח "שנה" מופיעה עוד אי-אילו פעמים בתורה<BR>
בהקשרים שונים, כפי שהגמרא עצמה מציינת. לכן, נראה<BR>
לי שהשוואה זו בין "ר)א(שית השנה" )דברים יא( לבין<BR>
"ובשנה השביעית" )ויקרא כה( דורשת עיון נוסף וגם <BR>
אומרת "דרשני", כלומר מזמינה אותנו לדרוש את     <BR>
המשמעויות האפשריות של השוואה זו.               </P>
<P ALIGN="RIGHT">
רבי יעקב בן אשר )מחבר ה"טור" ובעל פירוש "בעל   <BR>
הטורים" על התורה"(, ובעקבותיו פרשנים אחרים, כגון<BR>
רבנו בחיי, מדייקים בכתיב של המילה  "מ?ר?שית"   <BR>
)שאותיותיה הן כאותיות תשרי( ומוצאים כאן רמז לכך<BR>
ש"ראשית השנה" המוזכרת כאן היא בתשרי. חז"ל דרשו <BR>
את הכתיב של "רשית" מלשון "רש", עני והרש"ר הירש <BR>
מבאר דרשה זו וזו לשונו: "מרשית כתוב בחסרון אלף,<BR>
ונמצא שלשון "ראשית" נופל כאן על לשון "ר?ש" המורה<BR>
על עוני. שנת האדמה של הארץ מתחילה "בלא כל הנחות<BR>
קודמות" והיא "רשה" לחלוטין, בלא כל ירושה מן השנה<BR>
הקודמת. אין שום השפעות פיסיות יוצאות מן השנה   <BR>
הקודמת אל השנה החדשה - לא לברכה ולא לקללה. אופי<BR>
השנה של כל שנה חדשה תלוי רק בהתנהגותך המוסרית. <BR>
ואמרו חכמים: עלינו לתת את הדעת להשפעה המכרעת של<BR>
התנהגותנו המוסרית, ואם תודעה זו תחיה בלבנו     <BR>
בתחילת השנה, תתברך השנה כולה: 'כל שנה שרשה     <BR>
בתחילתה, מתעשרת בסופה' )ראש השנה טז, ע"ב(".    </P>
<P ALIGN="RIGHT">
ייתכן שאם נתבונן בדברים יא, פסוק יב, נוכל לראות<BR>
בפסוק  כולו קשר רעיוני לשמיטה:                 </P>
<P ALIGN="RIGHT">
" ארץ אשר ה' א-להיך דרש אתה תמיד עיני ה'     <BR>
א-להך בה מרשית שנה ועד אחרית שנה"              </P>
<P ALIGN="RIGHT">
הקב"ה דורש את הארץ - והנצי"ב בפירושו "העמק דבר"<BR>
כותב שהארץ נדרשת לעולם לברכת ה' כדי שתהיה ארץ  <BR>
זבת חלב ודבש, ולא מועיל הנתינה לאבות והדברים   <BR>
תלויים במידה רבה במעשיהם של היושבים בה )בעיקר  <BR>
קיומן של המצוות התליות בארץ( וגם בתוכחה של פרשת<BR>
בחוקותי נאמר "אז תרצה הארץ את שבתותיה". הארץ   <BR>
דורשת ונדרשת ובעצם הדרישה מופנית אל יושבי הארץ <BR>
להיות ראויים לה. יש אם-כן קשר תכני בין הפסוק   <BR>
בדברים יא לבין פרשת השמיטה בויקרא כה.          </P>
<P ALIGN="RIGHT">
אם נקרא את פרשת השמיטה והיובל עד סופה, נראה    <BR>
שפסוק כג מביא הנמקה רעיונית לעניינים אלו וחוזר <BR>
על מוטיב קבוע בפרשה זו "והארץ לא תמכר לצמיתות כי<BR>
לי הארץ כי גרים ותושבים אתם עמדי". ורש"י על אתר<BR>
מפרש )בעקבות מדרש תנאים(: "אל תרע עינך בה שאינה<BR>
שלך"                                           </P>
<P ALIGN="RIGHT">
וכבר הבאנו, בגיליון הקודם, את דבריו הנפלאים של <BR>
רבי אפרים מלונטשיץ בפירוש "כלי יקר":           </P>
<P ALIGN="RIGHT">
"...  צוה ה' לעשות עוד רושם דומה  לזה מקץ שבע    <BR>
שנים, כי שנת השמטה גורם גם כ ן ההקהל  והשלום   <BR>
על-ידי שלא יזרע ולא יצמיח בו ואכלו אביוני  עמו <BR>
כי  אינו  רשאי  להחזיק  בתבואת שנת השבע  כבעל  <BR>
הבית וזה בלי ספק סיבת השלום, כי כל דברי  ריבות <BR>
נמשכין  ממדת 'שלי שלי' זה אומר 'כולה שלי'  וכל <BR>
זה  אינו  כל  כך  בשנה  השביעית, כי בקום ועשה  <BR>
אין הכל שוים, אבל בשב ואל תעשה הכל שוין וזה    <BR>
באמת  ענין  השלום. ")כלי יקר דברים  לא , יב(   </P>
<P ALIGN="RIGHT">
גם הרמב"ם במורה נבוכים )ג, לט( מציג הנמקה      <BR>
חברתית לשמיטה וזו לשונו:                       </P>
<P ALIGN="RIGHT">
"אבל כל המצות אשר מנינום בהלכות שמיטה ויובל, יש<BR>
מהם חמלה וחנינה על כל בני אדם, כמו שאמר' ואכלו <BR>
אביוני עמך ויתרם תאכל חית השדה', וכדי שירבה יבול<BR>
האדמה ותתחזק בהברתה. ומהם חמלה לעבדים ולעניים, <BR>
כלומר השמטת כספים והשמטת עבדים. ומהם דאגה      <BR>
לסדירות הפרנסות באופן תדיר, והוא שתהיה הארץ כולה<BR>
נצורה שלא תתכן בה מכירה החלטית, והארץ לא תמכר  <BR>
לצמיתות..."                                      </P>
<P ALIGN="RIGHT">
שתי ה"התחלות" העיקריות של השנה בתשרי ובניסן    <BR>
מתייחסות אולי לפן הלאומי-היסטורי )ניסן( - ולכן <BR>
אחד בניסן הוא ראש השנה לרגלים ולמלכים - ולפן   <BR>
האנושי-טבעי-כלל עולמי )תשרי(.                  </P>
<P ALIGN="RIGHT">
ההיבט האנושי והאוניברסלי )"בראש השנה כל באי    <BR>
עולם  עוברין  לפניו כבני מרון, שנאמר )תהלים לג{<BR>
'היוצר  יחד  לבם  המבין  אל  כל  מעשיהם'" כדברי<BR>
הגמרא בר"ה טז ושבעים הפרים כגנד שבעים אומות בחג<BR>
הסוכות( מאפיין את ההתחלה שבתשרי ולכן גם יש     <BR>
היגיון להתחיל את שנת השמיטה בתשרי, מכיוון שגם  <BR>
כאן אין המדובר ב"חודשים", שהם חודשי ירח, אלא   <BR>
בשנה, בה ה' אלוקינו דורש מאתנו לקיים בארץ חברה <BR>
השואפת לצדק, שוויון ושלום ה"שומטת" לשנה אחת את <BR>
מושגי הרכושנות ו"כלכלת השוק".                  </P>
<P ALIGN="RIGHT">
הלל הזקן תיקן פרוזבול כדי שאנשים לא יימנעו     <BR>
מלהלוות כספים זה לזה. לחכמים בכל הדורות היה    <BR>
האומץ והתבונה להבחין בין עיקר לתפל ומצאו את הדרך<BR>
המתאימה של שילוב עקרונות ההלכה עם המציאות      <BR>
החברתית המתאימה לדור כולו.                     </P>
<P ALIGN="RIGHT">
יש להצטער שדווקא סביב מצוות השמיטה המציבה אתגר <BR>
רוחני וחברתי למנהיגות הרוחנית בדורנו והאמורה   <BR>
להביא שלום בתוכנו, כדברי בעל "כלי יקר", נגרם   <BR>
חילול השם וביזוי כבוד התורה.                   </P>
<P ALIGN="RIGHT">
ייתכן שאין תמימות דעים בין בעלי הלכה לגבי      <BR>
היישום הנכון של מצוות השמיטה בימינו. שורשי     <BR>
המחלוקת נעוצים בראשית ימיו של היישוב החדש, כאשר<BR>
אמרו על הרב חיים יוסף זוננפלד )מהעדה החרדית(   <BR>
שהוא "מרחם על הארץ", לעומת הרב קוק שהוא "מרחם על<BR>
הבריות", אך בין שני רבנים אלו התקיימה הערכה    <BR>
הדדית, למרות המחלוקת הנוקבת.                   </P>
<P ALIGN="RIGHT">
מחלוקת זו, כל עוד אין מי שטוען "כולה שלי", היא <BR>
לגיטימית ויכולה להתקיים מתוך כבוד והערכה.      </P>
<P ALIGN="RIGHT">
אך, פגיעה בכבודם של  הראשון לציון, הרב בקשי    <BR>
דורון שליט"א ושל הרב קוק זצ"ל, אינם ניתנים     <BR>
להצדקה כלשהי. העדר קול ברור של רבני הציונות    <BR>
הדתית שיכול היה להגן על כבודם שנרמס, מחייב חשבון<BR>
נפש רציני בימים אלו.                           </P>
<P ALIGN="RIGHT">
מי יתן שתחל שנה וברכותיה, וששנה זו, ש"רשה"     <BR>
בראשיתה, תתעשר ותתברך באחריתה.                 </P>

<P ALIGN="RIGHT">
<FONT SIZE="-1">        פנחס לייזר, עורך שבת שלום, הוא פסיכולוג</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
בראש השנה כל באי  עולם  עוברין  לפניו כבני מרון<BR>
- דין ורחמים, תשובה והתחדשות.                  </h4>
<P ALIGN="RIGHT">
וכן  הקדוש  ברוך  הוא  יתברך  שמו  אמר לישראל: <BR>
בני, הוו יודעין שאני דן את העולם בארבעה פרקים<BR>
האלו,  בפסח על התבואה,  בעצרת על פירות האילן,  <BR>
בראש  השנה כל באי עולם עוברין לפני כבני מרון,  <BR>
בחג  נדונין  על  המים.   ובאלו שלשה פרקים יושב <BR>
לדון דיני ממונות,  להעשיר או להעני,  להרבות או <BR>
למעט.   אבל  בראש השנה,  דן דיני נפשות,  אם למות<BR>
אם לחיים, כפי שנאמר 'ועל המדינות  בו  יאמר  איזו<BR>
לחרב...'.   ואם עשיתם תשובה לפני בלב  שלם,  אני  <BR>
אקבל אתכם ואדון אתכם לכף זכות, ששערי   שמים    <BR>
פתוחין  ואשמע  תפלתכם,    שאני משגיח  מן       <BR>
החלונות,   מציץ  מן  החרכים,  עד שלא אחתום  גזר<BR>
דין ביום הכפורים.  לכך נאמר:  'דרשו ה' בהמצאו'.<BR>


<FONT SIZE="-1"> תנחומא האזינו סימן )                          <BR>
ד(                                             </FONT></P>
<BR>

<P ALIGN="RIGHT">
כי  תשא  את  ראש בני ישראל לפקודיהם ונתנו איש  <BR>
כפר  נפשו  לה'  בפקוד  אותם  ולא  יהיה  בהם  נגף<BR>
בפקוד אותם:                                    </P>
<P ALIGN="RIGHT">
לדורות, לכך הזכיר פעם שנית  בפקוד  אותם.   או  <BR>
יהיה  הראשון  לשון מנין והשני  לשון  השגחה     <BR>
מלשון  )ירמיה י( 'בעת פקדתם יאבדו',   ושעור    <BR>
הכתוב  כן  ונתנו איש כפר נפשו לה' במנות   אותם <BR>
כדי  שלא  יהיה  בהם  נגף  בהשגיחו אותם.   וגלה  <BR>
לך  הכתוב  כי  העם  הנפרט  במנינו  כל  אחד     <BR>
לגלגלותם,  הנה  הוא  מושגח מבעל ההשגחה יתעלה וכל<BR>
מעשיו נפרטין לפניו ואז יחול הנגף,  מה שאין כן  <BR>
בתחלה  שהיה  ענינו  נמשך  בכלל  הרבים, אבל עתה <BR>
בהיות  כל  יחיד  ויחיד  וכל מעשיו נפרטין, אי   <BR>
אפשר מבלתי   עונש   וכענין  שהשיבה  השונמית    <BR>
לאלישע )מלכים   ב   ד( 'בתוך  עמי  וגו'',      <BR>
כלומר;  איני  רוצה שתתפלל בשמי לפני המלך או אל <BR>
שר הצבא, מוטב לי שיהיה  עניני נכלל בכלל הרבים  <BR>
ולא נפרטת פן אענש, וידוע  כי אותו היום שכתוב בו<BR>
)שם( 'ויהי היום' ראש השנה  היה.   ומכאן ראוי   <BR>
אותו היום שכל באי עולם עוברין לפניו כבני מרון  <BR>
שיהיה יום הדין ופקידת עונש לעולם  ולהתפחד ולדאוג<BR>
בו, כיון שכל יחיד נפרט וכל מעשיו נפרטין לאיש   <BR>
כדרכיו וכפרי מעלליו, וכן תמצא בספר   רות  'וילך <BR>
איש  מבית  לחם  יהודה ' - הזכירו  הכתוב  סתם   <BR>
וכשנפרט  אחר  כן ונזכר ושם האיש אלימלך, מה כתיב<BR>
שם? 'וימת אלימלך'. )רבינו בחיי שמות ל , יב(    </P>
<P ALIGN="RIGHT">
ראש השנה הוא יום הדין, 'וכל באי עולם עוברין    <BR>
לפניו  כבני  מרון'  )ראש השנה טז א(. והקבע זה  <BR>
היום ליום  הדין  מתחלת הבריאה, כי אדם הראשון   <BR>
נברא בראש  השנה )זוהר ח"ג דף ק' ע"ב(, ובו ביום <BR>
חטא ובו ביום  נידון, ויצא בדימוס )השתחרר       <BR>
מעונשו(, כדאיתא במדרש )תנחומא,שמיני  ח'(, ויתבאר<BR>
לקמן )אות צ"ג(. ואמר הקדוש ברוך הוא  לאדם:     <BR>
אתה  סימן  לבניך, שיהיו  נדונים בכל שנה ביום הזה<BR>
 ויצאו  בדימוס  )ויקרא רבה פכ"ט ס"א(. והענין   <BR>
הוא,  מאחר  שהוא  זמן  הבריאה  שבו חידש השם    <BR>
יתברך  עולמו, על כן בכל חזרת השנה פוקד הקדוש   <BR>
ברוך הוא  עולמו, וגוזר מראשית השנה ועד אחרית   <BR>
השנה, ובזה  מחדש   הבריאה.   והאדם   שמתקן     <BR>
מעשיו   ויוצא  בדימוס,  אז הוא נעשה בריאה חדשה.<BR>
ומאחר שהמלך  יושב  על  כסא  דין, אז  באים  בני <BR>
אלהים להתייצב  לקטרג.                          </P>
<P ALIGN="RIGHT">
<FONT SIZE="-1">                  (ספר השל"ה, מסכת ראש השנה נח)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
ברכותינו הלבביות                               <BR>

לחברנו פרופ' יוסף וולק                         </h3>
<P ALIGN="RIGHT">
ממייסדי עוז ושלום וחבר הנהלת התנועה במשך שנים  <BR>
רבות                                           </p>
<P ALIGN="RIGHT">
                 <B><FONT SIZE="+1">לרגל קבלתו את אות יקיר ירושלים</FONT></B>
<P ALIGN="RIGHT">
        הוקרתו מוסיפה כבוד לתנועתנו ולציונות   <BR>
הדתית כולה                                     </P>
<P ALIGN="RIGHT">
                  אשרי העיר המכבדת את יקיר     <BR>
בניה.                                          </P>

<P ALIGN="RIGHT">
הנהלת עוז ושלום-נתיבות שלום                    <BR>
מערכת "שבת שלום"                               </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

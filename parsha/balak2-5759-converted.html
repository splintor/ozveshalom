<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בלק</FONT><BR>
<FONT SIZE="3" COLOR="navy">גליון מס' 86 תשנ"ט</FONT>

 </p>

<P ALIGN="RIGHT">
'כי לא נחש ביעקב': לשון 'נחשתי ויברכני', 'כי   <BR>
נחש ינחש בו'.  אתה אמרת 'לך נא אתי אל מקום אחר':<BR>
אין שום ניחוש  ואין  שום נסיון מועיל ביעקב ואין<BR>
שום קסם מועיל בישראל לקללם.                    <BR>

<FONT SIZE="-1">                        (חזקוני במדבר  כג , כג)</FONT></P>

<h4 ALIGN="RIGHT">
"מקום אחר": האם הברכה והקללה קשורים למקום?     </h4>
<P ALIGN="RIGHT">
ופירוש  'מקום  אחר'  כמו  אל  אחר  ואלהים אחרים<BR>
וסטרא  אחרא,  דלעולם  אחר  הוא היפך אחד, יחודו <BR>
של  עולם. )ליקוטי מאמרים לרבי צדוק הכהן מלובלין,<BR>
ד"ה והנה מרדכי(                                </P>
<P ALIGN="RIGHT">
"לך  לך":  להנאתך ולטובתך,  ושם אעשך לגוי גדול <BR>
כאן אי אתה זוכה לבנים, ועוד שאודיע טבעך בעולם .<BR>
)רש"י בראשית יב ,א(                            </P>
<P ALIGN="RIGHT">
כאן  פרש"י 'וכאן אי אתה זוכה לבנים' הוא שאמרו  <BR>
רבותינו  'שלשה  דברים  מבטלים את הגזרה: שינוי  <BR>
מקום וקריאת שם וכו'. )חזקוני בראשית שם, שם(    </P>
<P ALIGN="RIGHT">
והיה  כי  יביאך  ה' אלהיך אל הארץ אשר אתה בא   <BR>
שמה  לרשתה  ונתתה  את הברכה על הר גרזים ואת    <BR>
הקללה על הר עיבל. )דברים  יא , כט(             </P>
<P ALIGN="RIGHT">
'ונתתה   את   הברכה':     כתרגומו  'ית  מברכיא'<BR>
-  את המברכים.                                 </P>
<P ALIGN="RIGHT">
על הר גרזים, )סוטה לז( כלפי הר גרזים הופכין    <BR>
פניהם. )רש"י דברים  יא , כט(                   </P>
<P ALIGN="RIGHT">
  אבל מפני זה תרגם  מברכיא  שלא שייך בברכה    &hellip;<BR>
'ונתת אותם על הר גריזים'  דאין  בברכה  ממש  שיתן<BR>
 אותה  אל  מקום מוגבל,  לכך צריך לפרש אותו על  <BR>
המברכים ולא ברכה ממש,  כי  הלוים שהיו עומדים   <BR>
באמצע שהפכו פניהם כלפי הר גריזים וברכו לא היתה <BR>
הברכה כלפי הר גריזים שאין בברכה ממש ולא שייך בה<BR>
גבול. )פירוש גור אריה למהר"ל מפראג דברים עמוד  <BR>
נו(                                            </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
"הן עם לבדד ישכון"                             </h2>
<h3 ALIGN="RIGHT">
חניאל פרבר                                     </h3>

<P ALIGN="RIGHT">
לאחר הניצחון הגדול של עם ישראל על סיחון מלך    <BR>
האמורי ועוג מלך הבשן בצאתם מארץ מצרים, נפל פחד <BR>
עז על האמורי ובבלק מלכם נגמלה ההחלטה כי אין טעם<BR>
לצאת לקרב נוסף עם עם ישראל. בלק קרא לבלעם נביאו<BR>
ובקשו לקלל את העם הנבחר - עם ישראל.            </P>
<P ALIGN="RIGHT">
בלעם מסביר לבלק ומבהיר לו שאין ביכולתו לעשות   <BR>
מאומה כי הכל ברצונו של הקב"ה הנותן לו את כח    <BR>
הנבואה. כאשר מגלה בלעם כי אין ביכולתו לפגוע בעם<BR>
ישראל, מבקש הוא לברכם באמרו: 'הן עם לבדד ישכן <BR>
ובגוים לא יתחשב' )במדבר כ"ג ט(. אמרתו זו מהווה <BR>
יסוד בהבנת סוד קיומה של אומתנו במשך אלפי שנות  <BR>
גלות. בדידות זו היא ששמרה עלינו מלהיטמע בגויים.</P>
<P ALIGN="RIGHT">
בלעם השקיף על העם 'מראש צורים', עומד במקום גבוה<BR>
וצופה על ישראל.                                </P>
<P ALIGN="RIGHT">
חז"ל מפרשים שבלעם צפה לשורשיה של האומה, וראה את<BR>
מקור צמיחתה שממנו באה ונובעת חיותם הנצחית.     </P>
<P ALIGN="RIGHT">
האגדה )בבא בתרא  ט"ו ע"א'( מייחסת גם לאביו,    <BR>
לבעור, נבואה: "שבעה נביאים נתנבאו לאומות העולם <BR>
ואלו הם: בלעם ואביו וכו'&hellip;'. תוספות במקום מציין -<BR>
ד"ה בלעם ואביו - 'כל ששמו ושם אביו בנביאות בידוע<BR>
שהוא נביא בן נביא'.                            </P>
<P ALIGN="RIGHT">
סופם של דברים היו אמנם ברכות לעם ישראל, אך     <BR>
תחילתם ניסיונות חוזרים ונשנים של בלק לשכנע את  <BR>
בלעם 'לכה נא ארה לי את העם הזה כי עצום הוא ממני,<BR>
אולי אוכל נכה בו ואגרשנו מן הארץ, כי ידעתי את  <BR>
אשר תברך מברך ואת אשר תאר יואר' )במדבר כ"ב,  <BR>
ו(.                                            </P>
<P ALIGN="RIGHT">
בלעם דוחה את בקשתם של שליחי בלק ללכת עמם באומרו<BR>
'כי מאן ה' לתתי להלך עמכם' )במדבר כ"ב י"ג(.   </P>
<P ALIGN="RIGHT">
בלק מוסיף לשלוח לבלעם שרים רבים ונכבדים ובפיהם <BR>
הדרישה: 'ולכה נא קבה לי את העם הזה' )במדבר כ"ב ,<BR>
י"ז(. על כך משיב בלעם: 'ועתה שבו נא בזה גם אתם <BR>
הלילה ואדעה מה יסף ה' דבר עמי' )במדבר כ"ב י"ט(.<BR>
על כך בא דבר ה' אל בלעם: 'אם לקרא לך באו האנשים,<BR>
קום לך אתם ואך את הדבר אשר אדבר אליך אותו תעשה'<BR>
)שם, שם, כ(                                    </P>
<P ALIGN="RIGHT">
ואכן בלעם הולך עם שרי מואב וזאת לאחר מתן ההסכמה<BR>
לבלעם שילך, ומובא בכתוב: 'ויחר אף אלוקים כי הולך<BR>
הוא' )במדבר כ"ב כ"ב(. שואל אברבנאל על אתר מדוע <BR>
חרה אף אלקים, הרי הוא הרשה לבלעם ללכת עם שרי   <BR>
מואב, כמצויין 'קום לך אתם' )במדבר כ"ב 20(?     </P>
<P ALIGN="RIGHT">
אלא נביא את דברי המדרש על אתר: 'אם לקרא לך באו <BR>
האנשים קום לך אתם - מכאן אתה למד, שבדרך שאדם   <BR>
רוצה לילך, בה מוליכין אותו, שמתחילה נאמר לו "לא<BR>
תלך". כיון שהעז פנים להלוך - הלך. שכן כתוב:    <BR>
"ויחר אף אלוקים כי הולך הוא". אמר לו הקב"ה: רשע,<BR>
אינני חפץ באבדון של רשעים&hellip; הואיל ואתה רוצה לילך<BR>
ליאבד מן העולם - קום לך'.                      </P>
<P ALIGN="RIGHT">
בעל 'עקידת יצחק' מנסה לתרץ בהתאם למדרש . הוא   <BR>
רואה את חטאו של בלעם והסיבה לחרון אף ה' בעצם   <BR>
חזרתו על השאלה אם מותר לו ללכת: 'ידוע שהדברים  <BR>
האסורים או המגונים, שאלה על היתרם הוא חטא גדול.<BR>
הייתכן כי כאשר ידבר איש אל רעהו בסתר לאמור:    <BR>
"נלכה ונעבדה אלהים אחרים" או "נארבה להם" וכיוצא<BR>
בו, שישיב לו: "אלך ואשאל פי חכם אם אעשה אם לא" <BR>
שהרי מוזהר ועומד עליהם תמיד'.                  </P>
<P ALIGN="RIGHT">
והרי בלעם ידע את הנסים והנפלאות שעשה הקב"ה     <BR>
לישראל בים ובמדבר. האם עם זה רוצה הוא לקלל? ודאי<BR>
היה צריך להתנגד בחוזקה לבלק ולשליחיו.          </P>
<P ALIGN="RIGHT">
ןעל כן אמנם נקראת הפרשה על שמו של בלק מלך מואב,<BR>
על אף שבלעם נביאו הינו הדמות הדומיננטית בפרשה. <BR>
אולם היות ובלק הוא אשר קרא לבלעם לקלל את עם    <BR>
ישראל, זכה ונקראה הפרשה על שמו. ומוזר הדבר ששני<BR>
אישים אלו אשר התפרסמו בשנאתם העזה ובאיבתם העמוקה<BR>
לעם ישראל, סופם היה שונה ובלעם נהרג בחרב. מדוע?</P>
<P ALIGN="RIGHT">
אלא מוסבר בחז"ל שבלק היה 'גוי הגון' ונקראה     <BR>
הפרשה על שמו מפני שגילה את פרצופו האמיתי, הוא לא<BR>
התחפש ולא דיבר אחד בפה ואחד בלב. הוא הופיע כשונא<BR>
ישראל במוצהר. וזאת אף הודיע לבלעם באומרו 'ועתה <BR>
לכה נא ארה לי את העם הזה&hellip; אולי נכה בו ואגרשנו מן<BR>
הארץ' )במדבר כ"ב ו(.                           </P>
<P ALIGN="RIGHT">
ואילו בלעם התחפש ומתגלה בפני בלק כמליץ טוב על  <BR>
עם ישראל אוהבו ומברכו 'מה טובו אהליך יעקב      <BR>
משכנותיך ישראל' )במדבר כ"ד ה(. אך בקרבו בסתר   <BR>
ליבו מקננת שנאה כבושה ואיבה אכזרית לעם הנבחר.  </P>
<P ALIGN="RIGHT">
בראותו את האחדות והאידיליה השוררת במשכנות      <BR>
ישראל, עז היה רצונו לראות בהתפוררותו של העם    <BR>
ופיצולו. וכן אף מוסבר בחז"ל שאמנם ביקש בלעם לקלל<BR>
את ישראל, אלא שהקב"ה הפך בפיו את הקללה לברכה.  </P>
<P ALIGN="RIGHT">
כשאמר 'מה טובו&hellip;' רצה לכלות בקסם הקללה שבפיו את <BR>
כל בתי הכנסיות ובתי המדרשות מישראל ולהפריד את  <BR>
השכינה מעם ישראל. היות וכל זמן שיש לעם הבחירה  <BR>
בתי כנסיות ובתי מדרשות השכינה שורה בהם, כי     <BR>
עסוקים הם בתורה, ברגע שאין לימוד תורה, השכינה  <BR>
מתרחקת ואין מזל לישראל.                        </P>
<P ALIGN="RIGHT">
ומובן אפוא בזה מה שנאמר על השם יעקב - לשון אהל <BR>
- הכוונה שעדיין העם היושב בגולה הנו בדירת עראי <BR>
וחובתו לעלות לארץ הורתו. אבל השם ישראל - לשון  <BR>
משכן - הנו העם היושב בציון וקובע את מושבו      <BR>
בארץ-ישראל להראות כי דירתו יציבה והוא הוא המפיץ<BR>
אור לגויים.                                    </P>
<P ALIGN="RIGHT">
ויפה מובא בילקוט שמעוני על פי מדרש תנחומא על   <BR>
אתר. "הן עם לבדד ישכן": הן בלשון יוונית אחד: אין<BR>
הקב"ה מחשבן עם אומה אחרת. תדע לך שהוא כן: חשוב <BR>
כל האותיות ותמצא שכולן יש להן זוג חוץ משתי     <BR>
אותיות הללו ה"א ונ"ון שאין להן זוג: א' עם ט' - <BR>
הרי הם עשרה, ב' עם ח' - הרי עשרה, ג' עם ז' - הרי<BR>
עשרה, ד' עם ו' - הרי עשרה, ונמצאת ה"א לבדה. וכן<BR>
האות נו"ן אין לה זוג: י' עם צ' - הרי הם מאה, כ'<BR>
עם פ' - הרי מאה, ל' עם ע' - הרי מאה, מ' עם ס' -<BR>
הרי מאה, ונמצאת נו"ן לבדה. אמר הקב"ה: כשם ששתי <BR>
אותיות הללו אינן מזדווגות עם כל האותיות, כך    <BR>
ישראל אינם יכולים להתערב עם אומות העולם'.      </P>
<P ALIGN="RIGHT">
</P>
<P ALIGN="RIGHT">
<FONT SIZE="-1">     חניאל פרבר מנחה בתחום הבטיחות בדרכים במשרד<BR>
החינוך והתרבות                                 </FONT></P>
<P ALIGN="RIGHT"><HR WIDTH="95%" ALIGN=CENTER>
</P>

<h4 ALIGN="RIGHT">
"על מה  הכית את אתנך": התורה מעונינת בפיתוח   <BR>
רגישות מוסרית כלפי כל הנבראים.                 </h4>
<P ALIGN="RIGHT">
' ויאמר אליו מלאך ה' על מה הכית את  אתונך'  זה <BR>
 עלבון  של  אתון בא המלאך לבקש מידו,  ואמר לו: <BR>
מה האתון שאין לה זכות ולא ברית אבות,   נצטויתי <BR>
לתבוע עלבונה מידך, אומה שלמה                   </P>
<P ALIGN="RIGHT">
שאתה  מבקש  לעוקרה,   על  אחת כמה וכמה. )      <BR>
תנחומא בלק סימן י(                             </P>
<P ALIGN="RIGHT">
הנה זה על דרך השלמות לנו כדי שלא נתנהג במדת    <BR>
האכזריות, ולא נצער לבטלה ללא תועלת, אלא נפעל   <BR>
בעדינות ורחמנות ואפילו באישי איזה בעל חי שיהיה <BR>
זולתי בעת הצורך, כי תאוה נפשך לאכל בשר, לא    <BR>
שנשחט על דרך האכזריות או השחוק.                </P>
<P ALIGN="RIGHT">
<FONT SIZE="-1">  (מורה הנבוכים לרמב"ם ג, י"ז, מהדורת הרב קפאח)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
אתונו של בלעם: מציאות, חלום או נבואה?          </h3>
<P ALIGN="RIGHT">
'ויפתח  ה'  את  פי האתון':  נתן בה כח לדבר     <BR>
כענין 'ה' שפתי  תפתח'. )ספורנו במדבר  כב , כח( </P>
<P ALIGN="RIGHT">
'ויפתח ה את פי האתון': נראה שגם זה צורך שעה היה<BR>
להראות  לו  כי  הוא  דומה  לחמור זה שאין מטבעו <BR>
לדבר  ולכבודן  של  ישראל  לבד  פתח  ה  את פיו, <BR>
כך בלעם  רק  לפי  שעה פתח ה' את פיו בנבואה     <BR>
לכבודן של   ישראל,  ושלא  יאמרו  האומות  אילו  <BR>
היה  לנו נביאים חזרנו למוטב.                    <BR>
                                            
          <FONT SIZE="-1">       (כלי יקר במדבר  כב , כג)      </FONT></P>
<P ALIGN="RIGHT">
'ויפתח  ה' את פי האתון':  על דרך הפשט, דבור    <BR>
האתון נס גדול  וחוץ  מדרך  הטבע  והיה  זה לכבוד<BR>
ישראל,  כי הקב"ה  הפליא  לעשות  ורצה  לשנות סדרי<BR>
בראשית בדבור  הבהמה  לומר  שאפילו  הבהמה  תכיר <BR>
ותדע שאין  השליחות  הזה ראוי להעשות,  והנה זה  <BR>
כאדם שאומר  להרים  שיכסוהו ולגבעות שיפלו עליו, <BR>
ואין צריך  לומר  המין  האנושי  שהוא  משכיל,  כי<BR>
אפילו הבהמה  שאין  לה  שכל,  תשכיל  שאין ראוי  <BR>
להסכים בקללת עם כי ברוך הוא.                   </P>

<P ALIGN="RIGHT">
ואם  תשכיל  בנסתר  בענין  הפרשה  תמצא כי דבור  <BR>
האתון  כדבור הנחש,  וזה וזה לא מדעת עצמן כי אין<BR>
בהם  נפש  מדברת,  וטעם זה סמך ל'ויפתח ה' את פי <BR>
האתון'  'ויגל ה' את עיני בלעם וירא את מלאך ה'', <BR>
כי תיכף  שדברה ומתה נגלה לו המלאך ודבר עמו,    <BR>
ולכך הזכיר  בפרשה שלשה פעמים ותרא האתון את מלאך<BR>
ה',   כי  נטיתה מן הדרך ולחיצת הרגל והרביצה שהם<BR>
שלשה סימנים כל אחד ואחד היה מצד המלאך,  ואין   <BR>
צריך לומר הסימן הרביעי שהוא הדבור.             </P>
<P ALIGN="RIGHT">
<FONT SIZE="-1">                   (רבינו בחיי במדבר  כב , כח) </FONT></P>

<P ALIGN="RIGHT">
כבר בארנו שכל מקום שנזכר ראיית מלאך או דבורו   <BR>
שאין זה אלא במראה הנבואה או בחלום, בין שפורש   <BR>
הדבר ובין שלא פורש&hellip;ואין הבדל בין אם יאמר הכתוב <BR>
בהתחלה שהוא ראה המלאך, או שהיה פשט הדברים בהתחלה<BR>
שהוא חשב אותו אחד מבני האדם&hellip;וכך פרשת בלעם כולה <BR>
בדרך ודברי האתון  כל זה במראה הנבואה.          </P>
<P ALIGN="RIGHT">
<FONT SIZE="-1">.(מורה הנבוכים לרמב"ם, ב, מ"ב, מהדורת הרב קפאח)</FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"כי לא נחש ביעקב ולא קסם בישראל"               </h3>

<P ALIGN="RIGHT">
ודברים  האלו  כולן )אוב, ידעוני וכו'(  דברי    <BR>
שקר וכזב הן והם שהטעו בהן   עובדי  כוכבים      <BR>
הקדמונים  לגויי  הארצות  כדי שינהגו   אחריהן   <BR>
ואין  ראוי  לישראל  שהם  חכמים מחוכמים  להמשך  <BR>
בהבלים  אלו ולא להעלות על לב שיש  תועלת  בהן.  </P>
<P ALIGN="RIGHT"><FONT SIZE="-1">
 )משנה תורה לרמב"ם, הלכות עבודת כוכבים  יא ,   <BR>
טז(                                            </FONT></P>


<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

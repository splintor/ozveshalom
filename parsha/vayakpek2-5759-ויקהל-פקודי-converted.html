<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayakhel - Pekudai</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת ויקהל-פקודי</FONT><BR>
<FONT SIZE=+2 color="Navy">פרשת החדש</FONT><BR>
<FONT SIZE="3" COLOR="navy">גליון מס' 73 תשנ"ט</FONT>

 </p>

<P ALIGN="right">
כתיב   אחריו   )תהלים  פה( 'אך  קרוב  ליראיו  <BR>
ישעו, לשכון  כבוד  בארצנו', אימתי  היתה  שלום <BR>
לישראל? בזמן  ששכן כבוד הקב"ה במשכן, כמה דתימא<BR>
 כמו שנאמר- )שמות מ( 'וכבוד  ה'  מלא  את     &ndash;<BR>
המשכן' .   אמר  רשב"ל מה לי ללמד  דבר  זה  מספר<BR>
 תהלים?  דברי  תורה  היא!  אפילו במקומה  אינה <BR>
חסרה  כלום ראה מה כתיב 'וישם לך שלום' אימתי?  <BR>
'ביום כלות משה'.                              </P>
<P ALIGN="right"><FONT SIZE="-1">
 )במדבר רבה  פרשה יב(                         </FONT></P>

<h3 ALIGN="right">
"כבוד ה'": היבטים שונים.                      </h3>
<P ALIGN="right">
אמר רבי שמעון:    עיקר  שכינה  בתחתונים  היתה,<BR>
  שנאמר 'וישמעו את קול ה' אלהים מתהלך בגן     <BR>
)בראשית ג, ח(&hellip;  משה,  ביום שהוקם המשכן,  'וכבוד<BR>
ה'  מלא  את  המשכן'.  זהו שאמר הכתוב  'כי ישרים<BR>
ישכנו ארץ' )משלי ב כא(, ישכינו השכינה בארץ.   <BR>
)תנחומא פקודי סימן ו(                         </P>
<P ALIGN="right">
וכן כבוד ה', יש שהכוונה בו האור הנברא אשר ה'  <BR>
משרה אותו במקום לכבוד על דרך הנס &ndash; 'וישכן כבוד<BR>
ה' על הר סיני ויכסהו', 'וכבוד ה' מלא את המשכן'.</P>
<P ALIGN="right">
ויש שהכוונה בכך עצמו יתעלה ואמתתו כמו שאמר    <BR>
'הראני נא את כבודך'&hellip;ואמרו "כבודך" לרוממות.    </P>
<P ALIGN="right">
ויש שהכוונה במלת כבוד כל מה שבני אדם מרוממים  <BR>
את ה', ואף כל זולתו יתעלה מרוממים אותו, כי    <BR>
רוממותו האמיתית היא הכרת גדולתו&hellip;והאדם בלבד    <BR>
מרומם בדברים את מה שהשיג בשכלו ומודיע אותו    <BR>
לזולתו, ואשר אין לו השגה כמו הדוממים הרי גם הם<BR>
כאלו מרוממים בהיותם מורים בטבעם על יכולת ממציאם<BR>
וחכמתו.                                       </P>
<P ALIGN="right"><FONT SIZE="-1">
)מורה הנבוכים לרמב"ם א, סד(                   </FONT></P>


<P ALIGN="right"><HR WIDTH="95%" ALIGN=CENTER>

</P>
<P ALIGN="right"><FONT SIZE="-1">
לע"נ של אימי, חנה מינה בת משה יחיאל יהודה ז"ל <BR>
שמלאה שנה לפטירתה מן העולם, אשר קיימה את הדברים<BR>
 "והאיש משה ענו מאד" )במדבר, יב' ג'(          </FONT></P>

<h3 ALIGN="right">
 ופניהם איש אל אחיו, אל הכפרת היו פני הכרבים. <BR>
 )שמות לז' ט'(                                </h3>

<h2 ALIGN="right">
חיים רובינשטיין                               </h2>

<P ALIGN="right">
 דימויים שאדם מדמה , מתוך ביתו הם באים. מתוך  <BR>
שיש לו לבטא רגשות, או דברים מופשטים, או שמא   <BR>
תחושות כלפי נושא, וחסרות המילים בפיו, מביא הוא<BR>
מתוך עולמו המוכר, בכדי להסביר את הלא-ידוע. כך <BR>
נבנית לה היצירה בכל ממדיה, וכך מוצאת לה, רוחו <BR>
של האדם מרחבים חדשים לשוט בהם, מילים שלבשו עוז.<BR>
</P>
<P ALIGN="right">
יחסיו של האדם עם האל המורכבים מיראה וקרבה,    <BR>
מפחד ואהבה, מאינטימיות ומחוסר ידיעה מוחלט,    <BR>
הועברו בשיח היהודי בדימויים מילוליים, ובסמלים <BR>
מעשיים. האיסור על ביטוי דמות האל בצורתו הפיזית,<BR>
"אין לו דמות הגוף, ואינו גוף" הביא לביטוי מעשי<BR>
של רגשות כלפיו, כתחליף לעיסוק במהותו. זוג     <BR>
הכרובים הצומח מתוך העטיפה החיצונית של זוג לוחות<BR>
הברית, מבטא את הקשר האינטימי שבין ישראל למי   <BR>
שנתן להם את תורתו. "כאיש המעורה בלוייה שלו"   <BR>
)יומא נד, ע"ב(- כלומר, כאדם החבוק בידי רעייתו.</P>
<P ALIGN="right">
דימוי זה של בין אוהב לאהובה, מצוי ברבדים שונים<BR>
אצל כתבי התורה. האינטימיות של היחסים צנועה בבית<BR>
פנימה, בקדש הקודשים, מכוסה בעור תחש בעת פירוק <BR>
המשכן ונדידתו, אך "הכל יודעין, כלה למה נכנסה  <BR>
לחופה".                                       </P>
<P ALIGN="right">
דימוי זה פנים רבות לו. האהבה, הרגש הנאצל      <BR>
ביותר, יכול להפוך בקלות לרגש הזול ביותר.      <BR>
ההתנהגות העדינה לגסה, לטיפה לאלימות, אחווה    <BR>
לתובענות. אהבת האל לעבודת אלילים. קדש לחול.   <BR>
היפוכה של הקרבה - שנאה. מערכת הרגשות אהוב -   <BR>
אהובה, אדם - אלוה, אינה ניטרלית. היא מערבת את <BR>
כל כולה של הנפש, ומביאה את האדם להחצין את מעמקי<BR>
נשמתו, לטוב ולרע. החוויות הרגשיות העזות ביותר <BR>
נערכות על מישורי היחסים הללו.                 </P>
<P ALIGN="right">
"כיצד הן עומדין? רבי יוחנן ור' אלעזר: חד אמר  <BR>
פניהם איש אל אחיו וחד אמר פניהם לבית. ולמאן   <BR>
דאמר פניהם איש אל אחיו, הא כתיב ופניהם לבית? לא<BR>
קשיא; כאן בזמן שישראל עושין רצונו של מקום, כאן<BR>
בזמן שאין ישראל עושין רצונו של מקום. ולמאן דאמר<BR>
ופניהם לבית, הא כתיב ופניהם איש אל אחיו?" )בבא<BR>
בתרא, צט, ע"א.(	"כאן בזמן שישראל עושין רצונו של<BR>
מקום - הם הופכים פניהם זה לזה, דוגמת חבת זכר  <BR>
ונקבה האוהבים זה לזה. סימן שהקב"ה אוהב את     <BR>
ישראל, ומתחלה כך נעשו פנים אל פנים כדי שתשרה  <BR>
שכינה בישראל וישראל יעשו רצונו של מקום, וכשאין<BR>
עושין הופכין פניהם לבית על ידי נס" )רשב"ם, שם( <BR>
                                             .</P>
<P ALIGN="right">
יחסיו של האדם אל עצמו, מתאזנים ביחסי הזוגיות  <BR>
שלו, ויברא אלהים את האדם בצלמו )בראשית א', כז'(<BR>
. עצם מעצמי ובשר מבשרי - לזאת יקרא אשה )בראשית<BR>
ב', כג'(. המשך ישיר לעצמי, לצלמי, זוגתי .     <BR>
הפרטיות של היחסים עם האל בונים עולם פנימי, חבוי<BR>
מעין כל ומוכר בהיקפו, רק בנשמה פנימה. חוסר    <BR>
הפיזיות של האל, מעביר את היחסים למישורים      <BR>
הנפשיים בבנותם מעין השלמה לחלקו הרוחני של האדם,<BR>
השלמה שדימויה האפשרי הוא האיחוד הנפשי עם בן   <BR>
זוג,  מעין מרחב משותף בלתי נראה, אך ממשי מאד. </P>
<P ALIGN="right">
בצלם אלהים ברא אתו זכר ונקבה ברא אתם )שם(.    <BR>
הזוגיות שהכרובים משמשים לה כסמל, "והיו הכרובים<BR>
שנים כאשר הראיתיך, כי סוד האחד לא יראה כי אם  <BR>
בשנים" )ראב"ע הקצר לשמות כ"ה, כ'( הנם בסיס    <BR>
להוויות עמוקות. מתכונות האל האחד המתגלה לעין  <BR>
האדם בשנים, כחומר וצורה, דרך האלקטרון בו סוד  <BR>
האחד לא יתגלה כי אם בשנים, ועד לשותפות הזוגית <BR>
בו מתגלה סוד האחדים, בצמדם, וזה מקור עוצמתם. <BR>
זכר ונקבה, כל שותף בזוגיות עומד בפני עצמו, על <BR>
תכונותיו השונות, אופיו הייחודי וראיית עולמו   <BR>
ומתבטא במלואו על ידי השיתוף, בהשלמת תכונותיו. <BR>
אי אפשר להם לישראל בלא הקב"ה ואי אפשר לו בלא  <BR>
עמו. הוא חסר אותה והיא חסרה אותו. פעם הוא האיש<BR>
והיא האישה ופעם הוא האהובה והם האהוב. יש שוויון<BR>
עמוק של שני חלקים המשלימים זה את זה, המתגעגעים<BR>
זה לה, קול דודי הנה הוא בא. חייו פגומים בלעדיה,<BR>
וסודו לא יראה בקור בדידותו והיא אנה תבוא ומי <BR>
יבא אליה.                                     </P>
<P ALIGN="right">
אין כמו הדימוי העז הזה להביט ביחסנו אל        <BR>
אלוהינו, האהבה, הקרבה, האינטמיות, ההתייחדות,  <BR>
ההתמזגות מול הריב, המדון, השנאה, הניכור, ההליכה<BR>
אחרי אלוהים אחרים. "לאמר הן ישלח איש  את אשתו <BR>
והלכה מאתו והיתה לאיש  אחר היש וב אליה עוד הלוא<BR>
חנוף תחנף הארץ ההיא ואת   זנית רעים רבים וש וב<BR>
אלי נאם יהוה" )ירמיה ג' א'(.                  </P>
<P ALIGN="right">
קרבתנו אל אלוהינו, היא קרבה אינטימית, מוצנעת. <BR>
הוויתו היא  בקול דממה דקה. ביחסים אישיים      <BR>
עדינים. סתריו מי ידע. דיבורינו עמו - למרות    <BR>
עזותם, אזן לא תשמע. לב ירפרף, עיננו עצומות.   <BR>
ראשינו נוטה לאחר. לחישה. אנו מכילים אותו בלבבנו<BR>
והוא מכיל אותנו בקרבו. המקום.  הודו, הדרו,    <BR>
פארו, כבודו פנימה.                            </P>
<P ALIGN="right">
בדממת שיחנו הפנימי, יבנה המיזוג שיאהיל מועדו  <BR>
על יומינו. יחסינו הבלתי נראים עם מי שאין לו  <BR>
דמות, מעבירים את מקדם שיווי המשקל של חיינו    <BR>
לערכן החיובי ועוטפים את פעולתנו בלבוש הוד.    <BR>
ערכיות הפעולה האנושית מתקבלת על ידי המעטפת    <BR>
האלוקית המחוברת לטבורו, והופכת לעתיד לבא      <BR>
למהותו. ולא יוכלו להיפרד עוד לעולם, עצם מעצמי <BR>
ובשר מבשרי.                                   </P>
<P ALIGN="right">
" וכתיב 'ויהי ביום כלות משה להקים את המשכן'   <BR>
כיון שהוקם המשכן, מיד ירדה שכינתו לתוכו שנאמר <BR>
'ולא יכול משה לבא אל אהל מועד, כי שכן עליו    <BR>
הענן, וכבוד ה' מלא את המשכן' וכתיב 'כי ענן ה' <BR>
על המשכן וגו'' לקיים מה שנאמר )שם פה( 'אך קרוב<BR>
ליראיו ישעו לשכון כבוד בארצנו' אמר הקב"ה: בעולם<BR>
הזה, היתה שכינתי ביניכם ולעיניכם, שנאמר 'ומראה<BR>
כבוד ה' וגו'' ולעתיד לבא שכינה אינה זזה מכם   <BR>
לעולם, שנאמר )מלכים א ז( 'ושכנתי בתוך בני ישראל<BR>
ולא אעזוב את עמי ישראל, ברוך ה' לעולם אמן סלה"<BR>
) מדרש תנחומא, פקודי פרק יא(                  </P>


<P ALIGN="right"><FONT SIZE="-1">
ד"ר חיים רובינשטיין הוא מנהל אגף הפיתוח בקרן  <BR>
תל"י.                                         </FONT></P>
<P ALIGN="right">
</P>
<P ALIGN="right"> ועוד בעניין: ותקח יהושבע בת המלך יורם אחות  <SUp><FONT SIZE="+1">1</FONT></SUp>
<BR>
אחזיהו את יואש  בן אחזיה ותגנב אתו מתוך בני  <BR>
המלך הממותתים אתו ואת מנקתו בחדר המטות,    <BR>
ויסתרו אתו מפני עתליהו ולא הומת )מלכים ב יא', <BR>
ב'.(                                          <BR>

רש"י במקום: בחדר המטות - בעליית בית קדשי      <BR>
הקדשים, כמה שהוא אומר )לקמן פסוק ג(:          <BR>

 ויהי אתה בית ה' מתחבא וגו'. עליו אמר דוד     <BR>
)תהלים כז' ה'(: 'כי יצפנני בסכה, יסתירני בסתר <BR>
אהלו'. וקורא אותה חדר המטות, על שם )שיר השירים<BR>
א' יג'(: 'בין שדי ילין'. )תודה ליוסי פניני על <BR>
ההפניה(                                       </P>

<P ALIGN="right"><HR WIDTH="95%" ALIGN=CENTER>

</P>

<h4 ALIGN="right">
גם בדברים שבקדושה יש להקפיד על השלום בין בני  <BR>
אדם.                                          </h4>
<P ALIGN="right">
'ויביאו את המשכן אל משה':                     </P>
<P ALIGN="right">
ילמדנו רבינו כמה דברים מתוקנים מפני דרכי שלום:<BR>
כך שנו רבותינו אלו דברים אמרו מפני דרכי שלום: <BR>
כהן קורא ראשון ואחריו לוי ואחריו ישראל, מפני  <BR>
דרכי שלום. בא וראה כמה חביב השלום לפני הקב"ה, <BR>
שבשעה שנכנסו לארץ אמר הקב"ה למשה 'ואל תתגר בם <BR>
מלחמה' )דברים ב(                              </P>
<P ALIGN="right"><FONT SIZE="-1">
)תנחומא פקודי, פרק י(                         </FONT></P>
<P ALIGN="right"><HR WIDTH="95%" ALIGN=CENTER>
</P>
<h3 ALIGN="right">
על החזרתיות בתיאור המשכן                      </h3>
<P ALIGN="right">
נשים אל לבנו שהמשכן לכל חלקיו אינו אלא סמל,   <BR>
וששום דבר אין לו קיום סמלי אלא אם כן נעשה     <BR>
בכוונת מכוון לשם תכלית סמלית זו. &ndash; נשים אל    <BR>
לבנו, שאפילו ה"כתב והמכתב" שהם כל כך סמליים עד<BR>
שאין להם שום מובן אחר מאשר המסומל על ידם, בכל <BR>
זאת מותנה שימושם בקודש בכוונת הסופר בכתבו, עד <BR>
שלספר תורה יש קדושת ספר תורה אך ורק כשנכתב    <BR>
בכוונה "לשם קדושת ספר תורה"&hellip;נשים עוד אל לבנו  <BR>
שתודעת המשמעות הסמלית של כלי המשכן בזמן עשייתם<BR>
והתקנתם נדרשת ביותר, מפני שאותם הכלים &ndash; ארון, <BR>
שולחן, מנורה, פרוכת, בגדים, קיימים גם מחוץ    <BR>
למשכן בשימוש רגיל יום יומי.                   </P>
<P ALIGN="right">
ואם ניתן דעתנו על כל אלה, נבין מה מה חוזרת    <BR>
ונשנית כל עשיית המשכן לפרטיה, ולמה שוב חוזרת  <BR>
התורה )פרק לט( ומונה את כל המשכן אחד לאחד     <BR>
בהבאתם אל משה? ולמה היא חוזרת עליהם בהקמת המשכן<BR>
)פרק מ(?&hellip;ואם לא נטעה, הרי כוונת כל החזרות     <BR>
והפירוטים האלה היא ללמדנו: הן בעשיית המשכן, הן<BR>
בהבאתו אל משה, הן בהקמתו היו כל הכוונות וכל   <BR>
המשמעויות המסולות במשכן ובכליו לנגד עיני העושים<BR>
במלאכה, והכל &ndash; בכללו ובפרטיו &ndash; נעשה והובא והוקם<BR>
ברוח אותן כוונות.                             </P>
<P ALIGN="right"><FONT SIZE="-1">
)מתוך פירושו של   הרש"ר הירש על התורה, תורגם  <BR>
והובא על-ידי פרופ' נחמה ליבוביץ'  בעיונים לספר<BR>
שמות, עמ' 458(                                </FONT></P>
<P ALIGN="right"><HR WIDTH="95%" ALIGN=CENTER>

</P>

<h3 ALIGN="right">
"העגל והמשכן"                                 </h3>
<P ALIGN="right">
בני ישראל נצטוו: "ויקחו-לי תרומה", תרומה מכל  <BR>
מה שנדרש למלאכת המשכן. ואחר-כך, בביצוע הצו נאמר<BR>
ש"כל נדיב לב" הביא את תרומתו.                 </P>
<P ALIGN="right">
ועל זה מעיר המדרש, המדייק בלשון הכתוב,        <BR>
שכשמדובר היה "לטובה" &ndash; להתגייס לעבודת אלהים,  <BR>
למלאכת המשכן &ndash; "כל נדיב לב" הביא את תרומתו; כל<BR>
נדיב לב איננו שם כולל לכל העם או לכל העדה או  <BR>
לכל הציבור. ולעומת זה, כשהעם נדחף מעצמו לעבוד <BR>
את מה שראה כאלהים, את העגל, נאמר: "ויתפרקו    <BR>
כל-העם את נזמי-הזהב".                         </P>
<P ALIGN="right">
אם כן: לטובה &ndash; כל נדיב לב; לרעה &ndash; כל העם.     </P>
<P ALIGN="right">
כי עבודת אלהים אינה באה מדחף שבא מטבעו של     <BR>
האדם; היא דורשת ממנו מאמץ נפשי )"התנדבות"(    <BR>
להתגבר על טבעו ולקבל עליו עול מלךכות שמים;    <BR>
              &hellip;ואילו לעבודה זרה אדם נדחף מטבעו</P>
<P ALIGN="right"><FONT SIZE="-1">
)מתוך הערות לפרשיות השבוע לפרופ' ישעיהו       <BR>
ליבוביץ' ז"ל, עמ' 63-64(                      </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
כדי להיגאל יש להיטהר                          </h3>
<P ALIGN="right">
ופרשת   החודש   ברביעית,  לפני  ראש  חודש     <BR>
ניסן, שעניינו  של  יום  הוא. וחודש  ניסן  הוא <BR>
ראש  לכל החדשים    ולסדרי   הרגלים.   ואמרו   <BR>
רבותינו   ז"ל: )ירושלמי  פ"ג  ה"ה( בדין היה   <BR>
להקדים פרשת החודש לפרשת  פרה, שהרי באחד בניסן <BR>
הוקם המשכן ובשני לו  נשרפה הפרה, ולמה קדמה פרשת<BR>
פרה? לפי שהיא טהרתן של ישראל,פירוש מטומאת     <BR>
מת,כדי שלא יהיו נדחין לפסח שני.               </P>
<P ALIGN="right"><FONT SIZE="-1">
)ספר השל"ה, מסכת מגילה מב(                    </FONT></P>
<P ALIGN="right">
כה  אמר  אדני  אלוקים: רב לכם נשיאי ישראל, חמס<BR>
ושד הסירו, ומשפט וצדקה עשו. הרימו גרשתיכם מעל <BR>
עמי, נאם אדני אלוקים. )יחזקאל פרק מה פסוק ט   <BR>
-הפטרת פרשת החוש לפי מנהג התימנים(            </P>
<P ALIGN="right">
ולא   יקח  הנשיא  מנחלת  העם  להונתם  מאחזתם, <BR>
מאחזתו  ינחל את בניו למען אשר לא יפצו עמי איש <BR>
מאחזתו.                                       </P>
<P ALIGN="right"><FONT SIZE="-1">
) יחזקאל פרק מו פסוק יח &ndash; סוף הפטרת פרשת החודש<BR>
לפי מנהג אשכנז(                               </FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

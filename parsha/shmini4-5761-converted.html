<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת שמיני</FONT><BR>
<FONT SIZE=+3 color="Navy"> יום הזכרון ויום העצמאות</FONT><BR>
<FONT SIZE="3" COLOR="navy">גליון מס' 183 תשס"א</FONT><BR>


 </p>


<P ALIGN="RIGHT">
</P>
<P ALIGN="RIGHT">
</P>
<P ALIGN="RIGHT">
<B><FONT SIZE="+1">ויאמר  משה  אל  אהרן הוא  אשר  דבר  ה' לאמר: בקרבי אקדש<BR>
ועל פני כל העם אכבד - וידם אהרן. )ויקרא י , ג(</FONT></B></P>
<P ALIGN="RIGHT">
"וימת  נדב ואביהוא לפני ה'" - בכמה מקומות נכתבה  מיתת <BR>
נדב  ואביהוא -  מלמד שהיה צער לפני המקום עליהם שהיו בני<BR>
אהרן חביבים.  )במדבר רבה פרשה ב(</P>
<P ALIGN="RIGHT">
</P>
<h4 ALIGN="RIGHT">
"וידם אהרן": אין דבר שלם יותר מלב שבור וזועק מן הדממה. </h4>
<P ALIGN="RIGHT">
כשמת  בנו  של  רבן  יוחנן  בן  זכאי,  נכנסו תלמידיו<BR>
לנחמו.  נכנס רבי אליעזר וישב לפניו ואמר לו: רבי, רצונך<BR>
אומר דבר אחד לפניך? אמר לו: אמור.  אמר לו: אדם הראשון<BR>
היה לו בן  ומת  וקבל  עליו  תנחומין...אף  אתה  קבל <BR>
תנחומין.  אמר לו לא די לי שאני מצטער בעצמי,  אלא  שהזכרת<BR>
 לי  צערו של אדם הראשון.  נכנס רבי יהושע  ואמר לו: <BR>
רצונך אומר דבר אחד לפניך? אמר לו: אמור. אמר לו:  איוב <BR>
היו  לו בנים ובנות ומתו כולם ביום אחד וקבל עליהם<BR>
תנחומין, אף אתה קבל תנחומין. אמר לו: לא די לי שאני מצטער<BR>
בעצמי, אלא  שהזכרת  לי צערו של איוב.  נכנס רבי יוסי וישב<BR>
לפניו,  אמר לו:  רבי,  רצונך  אומר  דבר  אחד  לפניך? <BR>
אמר לו: אמור.   אמר לו:  אהרן  היו  לו  שני  בנים <BR>
גדולים ומתו שניהם   ביום  אחד  וקיבל  עליהם  תנחומין, <BR>
שנאמר )ויקרא  י( "וידם  אהרן" - אין שתיקה אלא תנחומין,<BR>
ואף אתה  קבל  תנחומין.   אמר לו:  לא  די  לי  שאני מצטער<BR>
בעצמי,  אלא  שהזכרתני  צערו  של אהרן.  נכנס רבי שמעון<BR>
ואמר לו: רבי, רצונך אומר דבר אחד לפניך? אמר לו: אמור.<BR>
אמר לו: דוד  המלך  היה  לו  בן  ומת וקבל עליו תנחומין,<BR>
ואף אתה  קבל  תנחומין, אף אתה רבי,  קבל  תנחומין.   אמר<BR>
לו: לא די שאני מצטער בעצמי, אלא  שהזכרתני  צערו  של  דוד<BR>
 המלך.  נכנס רבי אלעזר בן עזריה -  כיון  שראהו,  אמר <BR>
לשמשו:  טול לפני כלי ולך אחרי  לבית  המרחץ, לפי שאדם<BR>
גדול הוא ואיני יכול לעמוד  בו. נכנס וישב לפניו ואמר לו:<BR>
אמשול לך משל למה הדבר דומה?  לאדם  שהפקיד  אצלו  המלך <BR>
פקדון, בכל יום ויום  היה  בוכה וצועק ואומר: אוי לי,<BR>
אימתי אצא מן הפקדון  הזה  בשלום?  אף  אתה  רבי, היה לך<BR>
בן קרא תורה,  מקרא,  נביאים וכתובים, משנה, הלכות ואגדות<BR>
ונפטר  מן  העולם  בלא  חטא  ויש  לך  לקבל  עליך תנחומים <BR>
כשחזרת  פקדונך  שלם. אמר לו: רבי אלעזר בני, נחמתני  כדרך<BR>
 שבני  אדם  מנחמין.  )אבות דרבי נתן פרק י"ד, משנה ו(</P>
<P ALIGN="RIGHT"><hr>
</P>
<h2 ALIGN="RIGHT">
בקרובי אקדש...וידם אהרן</h2>

<h3 ALIGN="RIGHT">
פנחס לייזר</h3>

<P ALIGN="RIGHT">
למותם של נדב ואביהוא, בני אהרון, "בקרבתם לפני ה'" אין<BR>
הסבר אחד משכנע. פרשנים שונים, החל מחז"ל פירשו את חטאם -<BR>
או את העדר עוונם - בדרכים שונות ) נכנסו שתויי יין למקדש,<BR>
הורו הלכה לפני רבם וכו'(. גם ה"אש הזרה" פותחת פתח לדרשות<BR>
שונות, וכאמור "דוד דור ודורשיו", האש הזרה לי ייתכן שהיא<BR>
קדושה בעיני אחרים ולהפך.</P>
<P ALIGN="RIGHT">
רש"י, בעקבות חז"ל )בבלי זבחים קט"ו, ע"ב( וגם פרשנים<BR>
אחרים מסבירים את דברי משה לאהרון "בקרובי אקדש", אחרי מות<BR>
הבנים, כניסיון של נחמה, וזו לשון רש"י : </P>
<P ALIGN="RIGHT">
"הוא  אשר  דבר ...בקרבי אקדש',  )זבחים קטו( היכן דבר?<BR>
" ונועדתי שמה  לבני  ישראל  ונקדש  בכבודי"  )שמות כט(-<BR>
אל תקרי בכבודי,  אלא  במכובדי -  אמר לו  משה לאהרן: אהרן<BR>
אחי, יודע   הייתי   שיתקדש   הבית  במיודעיו  של  מקום<BR>
והייתי  סבור  או  בי  או  בך,  עכשיו  רואה אני שהם<BR>
גדולים ממני וממך." </P>
<P ALIGN="RIGHT">
כלומר: קידוש הבית, המשכן, בעת חנוכתו, הוא על-ידי<BR>
מכובדיו של הקב"ה, ומותם של בני אהרון במעמד זה מעיד על<BR>
גדולתם.</P>
<P ALIGN="RIGHT">
לעומת רש"י, מפרש נכדו, רשב"ם, את המילים "בקרובי אקדש"<BR>
לא כהסבר למה שקרה, אלא כתביעה מאהרון לעתיד, וזו לשונו :</P>
<P ALIGN="RIGHT">
" ויאמר  משה  אל  אהרן:  אל תתאבל ואל תבכה ואל תחדל  מן<BR>
 העבודה.  כי הדבר הזה אשר אני אומר לך "הוא  אשר  דבר  ה'<BR>
 בקרובי  אקדש" -  בכהנים גדולים הקרובים   אלי   לשרתני  <BR>
אני  רוצה  להתקדש  ולא שיתחלל  שמי  ועבודתי,  שכן  אמר <BR>
לי הקב"ה "והכהן הגדול  מאחיו  וגו'  את  ראשו  לא  יפרע <BR>
ובגדיו לא יפרם...   ומן  המקדש  לא  יצא  ולא  יחלל את<BR>
מקדש אלהיו".  הא אם לא יצא -  קודש.  ואין מוקדם ומאוחר<BR>
בתורה.  ולכך, אל תניח העבודה שאתה כהן גדול ולא תצא ולא<BR>
תחלל אלא יתקדש הקב"ה ועבודתו על ידך.   "ועל  פני  כל <BR>
העם  אכבד".   זהו כבוד השכינה שרואה בניו מתים ומניח אבלו<BR>
בעבודת בוראו."</P>
<P ALIGN="RIGHT">
ואחרי תיאור תגובתו של אהרון, ממשיך רשב"ם: </P>
<P ALIGN="RIGHT">
" וזהו  מוסר  ואמיתת  פשוטו.   אבל  האגדה  שאומרת שהיה <BR>
 מנחמו  משה  לאהרן  על  שאמר  לו  הקב"ה "ונקדש  בכבודי" <BR>
וסבור  הייתי או אני או אתה, עכשיו תדע  שהם  גדולים ממני<BR>
וממך,  אין זה לפי הפשט, וכי היה  מבשר  הקב"ה  למשה  "עשו<BR>
 לי  משכן" ובו ביום ימותו הגדולים שבכם?!"</P>
<P ALIGN="RIGHT">
הרשב"ם, אם כן, מייחס את הביטוי "בקרובי אקדש" כתביעה<BR>
המופנית כלפי אהרון ברגעיו הקשים ביותר ולא כנחמה על מות<BR>
בניו. יתרה מזו: הרשב"ם אינו מעלה בדעתו שניתן לייחס לקדוש<BR>
ברוך הוא משאלה של "התקדשות" על ידי מותם של קרוביו בעת<BR>
חנוכת המשכן.</P>
<P ALIGN="RIGHT">
שני הכיוונים הפרשניים , של רש"י ושל רשב"ם, אינם קלים.<BR>
גם הסיפור עצמו אינו קל; לייחס  לקדוש ברוך הוא רצון<BR>
להתקדש באמצעות מותם של קרוביו, בדומה לסוגיה במסכת ברכות<BR>
העוסקת בייסורים של אהבה, בה נאמר "את אשר יאהב ה' יוכיח"<BR>
מציב בפנינו בעיה לא קלה בהבנת הא-ל. לעומת זאת, נראה<BR>
שהתביעה מאהרון לא להתאבל על מות בניו אלא להמשיך בעבודת<BR>
הקודש כרגיל, היא בלתי-אנושית בעליל.</P>
<P ALIGN="RIGHT">
ייתכן שניתן לראות, מעבר לקושי, בשני פירושים אלו שני<BR>
מודלים של קדושה:</P>
<P ALIGN="RIGHT">
נוהגים אנו , לעתים, להתייחס לאנשים שנהרגו או מתו<BR>
כ"קדושים" -  בנוסח האזכרה )"א-ל מלא רחמים"(, אנו משתמשים<BR>
בביטוי "במעלות קדושים וטהורים כזוהר הרקיע" - אנו<BR>
מתייחסים לנספים בשואה כאל קדושים, באזכרה המקובלת לחיילי<BR>
צה"ל אנו אומרים: "חיילי צבא הגנה לישראל אשר נפלו על<BR>
קדושת השם, העם והארץ". גם אם נימנע מדיון מעמיק לגבי<BR>
מטבעות לשון אלו, ברור לנו כי יש כאן קביעה "בדיעבד" של<BR>
קדושה, בדומה, להבדיל, להכרזתו של אפיפיור זה או אחר<BR>
כ"קדוש" על-ידי הכנסייה הנוצרית. מעניין שגם המושג "קידוש<BR>
השם" השתרש בלשוננו לעתים קרובות כביטוי למותם של אנשים<BR>
למען מטרה הנראית בעיניהם קדושה וחשובה. בתפיסה זו, מתקדש,<BR>
אם כן, כביכול, שמו של הקדוש ברוך הוא, כאשר אחד מישראל מת<BR>
או נהרג "על קידוש השם", ומכאן גם לשון הקדיש "יתגדל<BR>
ויתקדש שמיה רבא".</P>
<P ALIGN="RIGHT">
יצוין כאן, בהקשר זה, פירושו המאלף והרדיקלי של ש"י עגנון<BR>
ב"אחר מיטתם של הרוגי ארץ ישראל"</P>
<P ALIGN="RIGHT">
"... נפקד חס ושלום אחד מישראל, באה פחת בלגיונותיו של<BR>
המלך ובאה תשות כוח כביכול במלכותו יתברך, שהרי מלכותו<BR>
חסרה לגיון אחד מלגיונותיו ונתמעטה חס ושלום גדולתו יתברך.<BR>
לפיכך, מתפללין אנו ואומרים אחר כל מת מישראל "יתגדל<BR>
ויתקדש שמיה רבא" - יגדל כוח השם ולא יביא תשות כוח לפניו<BR>
יתברך ויתקדש בעולמות שברא כרצונו, ולא נפחד על עצמנו, אלא<BR>
מהדר גאון קדושתו יתעלה "וימליך מלכותיה" -שתתגלה מלכותו<BR>
בשלימות ולא יתמעט ממנה חס ושלום".</P>
<P ALIGN="RIGHT">
כלומר, תפילת ה"קדיש" נועדה להשלים, כביכול, את הפיחות<BR>
שחל במלכות שמים על-ידי מות אדם מישראל.</P>
<P ALIGN="RIGHT">
תפיסת הקדושה, הנובעת מפירוש הרשב"ם, איננה מתייחסת<BR>
ל"מותם של קדושים" ואינה מדברת על "קידוש השם" במובן<BR>
המרטירי, אלא על יכולתו של האדם לקדש את השם בחייו, על-ידי<BR>
שליטה מלאה בדחפיו וברגשותיו.</P>
<P ALIGN="RIGHT">
תפיסה זו של קדושה, המופנית לעתיד, והמתמקדת בחיים<BR>
השואפים לקדושה בכל תחומי החיים, אכן תואמת, כדברי רשב"ם,<BR>
את פשוטו של מקרא ועשויה להסביר את סמיכות הפרשיות בין<BR>
פרשת מותם של בני אהרון והמשכה לבין הפרשה הדנה בבעלי חיים<BR>
האסורים באכילה. </P>
<P ALIGN="RIGHT">
אהרון מצווה להימנע מהחצנת אבלו, ומעניין לצורך זה<BR>
להשוות בין פירושו של הרשב"ם ל"וידם אהרון":</P>
<P ALIGN="RIGHT">
" וידום  אהרן.   מאבלותו,  ולא בכה ולא התאבל, שכן כתיב <BR>
ביחזקאל "בן  אדם הנני לוקח ממך את מחמד עיניך  במגפה <BR>
וגו'  האנק דום מתים אבל לא תעשה. אף  כאן  וידום  ממה <BR>
שהיה  רוצה להתאבל ולבכות."</P>
<P ALIGN="RIGHT">
לעומת  אברבנאל :</P>
<P ALIGN="RIGHT">
"נהפך לבו כאבן דומם ולא נשא קולו בבכי ובמספד כאב על<BR>
בנים, גם לא קיבל תנחומים ממשה, כי לא נותרה בו נשמה<BR>
והדיבור אין בו. "</P>
<P ALIGN="RIGHT">
והרמב"ן:</P>
<P ALIGN="RIGHT">
"שהיה בוכה בקול, ואז שתק. או כטעם "ואל תדום בת עינך"</P>
<P ALIGN="RIGHT">
תפיסה זו מלמדת אותנו שהשאיפה לקדושה כרוכה בהשלטת<BR>
הביקורת התבונית, המוסרית והאמונית על הדחפים והרגשות.<BR>
אהרון מצווה להמשיך לשרת בקודש, למרות הרגשותיו ורצונו<BR>
לבטא את אבלו. אנחנו מצווים להימנע מאכילת חיות, בהמות,<BR>
שרצים, דגים ועופות טמאים, למרות שאולי אנחנו מתאווים להם<BR>
] כדברי חז"ל : אל תאמר אי אפשי לאכול חזיר, או לאכול<BR>
דם...[.</P>
<P ALIGN="RIGHT">
בימים אלו נראה שאנחנו עומדים, כחברה, בפני אתגרים קשים<BR>
לא פחות מאשר עמידה בפיתוי של אכילת מאכלים אסורים.</P>
<P ALIGN="RIGHT">
ואולי, המבחן הגדול למנהיגות ולחברה כולה הוא ביכולתנו<BR>
להשליט את תבונתנו, את ערכינו ואת צלם האלוקים שבנו,  על<BR>
הרגשות הקשים שאנו חווים. השאיפה לקדושה מחייבת איפוק<BR>
וריסון, אבל עשויה להפוך אותנו כיחידים וכחברה לראויים<BR>
יותר לייעודינו כבני אדם וכיהודים. יחד עם זאת, כדברי<BR>
עגנון, יש כאן התמודדות אמונית עם הפיחות שחל, כביכול,<BR>
במלכות שמים בכל אירוע טראגי, וקידוש שם שמים בחיים הוא<BR>
המעשה הדתי הנדרש כדי לשקם את מלכות שמים הפגועה . </P>
<P ALIGN="RIGHT">
<FONT SIZE="-1"><I>.פנחס לייזר, עורך "שבת שלום" הוא פסיכולוג</I></FONT></P>
<P ALIGN="RIGHT"><hr>
</P>
<h3 ALIGN="RIGHT">
בין שואה וזיכרון לעצמאות</h3>
<h4 ALIGN="RIGHT">
הרהורים מענייני דיומא</h4>
<P ALIGN="RIGHT">
ימים אלו של "ספירת העומר", בין פסח לעצרת, מוזכרים<BR>
במסורת התלמודית כימי פורענות, בהם נוהגים אנו מקצת מנהגי<BR>
אבלות לזכרם של תלמידי רבי עקיבא שמתו במגפה, מכיוון שלא<BR>
נהגו כבוד זה בזה. במסורת המאוחרת יותר, התווספו לזיכרון<BR>
הפורענויות הראשונות "קהילות הקודש  שמסרו נפשם על קדושת<BR>
השם", כאשר תפילת אב הרחמים נהוגה בשבתות אלו גם בשבתות<BR>
בהן מברכים את החודש. גם ההשמדה של חלק גדול מיהדות אירופה<BR>
בתקופת השואה התרחשה בעונה זו.</P>
<P ALIGN="RIGHT">
המסורת המקראית המקורית רואה דווקא בימים אלו ימים של<BR>
התעלות, של שמחה ושל תקווה המצוינים על-ידי המצווה של<BR>
ספירת העומר. ימי הספירה הם גם הימים בין חג הפסח, המציין<BR>
את יציאתנו מעבדות לחירות לבין  זמן מתן תורתנו והספירה<BR>
מייצגת את הגעגוע להשלמתה של החירות הפיזית על-ידי החירות<BR>
הרוחנית )"שאין לך בן חורין אלא מי שעוסק בתורה"(.</P>
<P ALIGN="RIGHT">
יש כאן, אם כן, מתח דיאלקטי בין הרובד הקדום והמקורי של<BR>
תקופה זו לבין זיכרון האירועים הקשים שאנו נוהגים לציין<BR>
בימים אלו.</P>
<P ALIGN="RIGHT">
דומני שאנו נתקלים במתח זה, גם כאשר אנו מציינים תוך שבוע<BR>
את יום הזיכרון לשואה, את יום הזיכרון לחללי מערכות ישראל<BR>
ובצמוד אליו את יום העצמאות למדינת ישראל.</P>
<P ALIGN="RIGHT">
ערבוב זה של עצב ושמחה הוא מסימניו הבולטים של ההיסטוריה<BR>
היהודית  והוא מוצא את ביטויו במנהגים רבים : אכילת ביצה<BR>
בליל הסדר, כזכר לחורבן, שבירת הכוס על-ידי החתן בחופתו<BR>
וגם הביטוי "אעלה את ירושלים על ראש שמחתי" מבטאים בצורה<BR>
נאמנה את הפרספקטיבה היחסית הנדרשת , וכפי שאומר זאת<BR>
הרמב"ם לגבי מצוות הסוכה "שנזכור תמיד את ימי הרעה בימי<BR>
הטובה".</P>
<P ALIGN="RIGHT">
עיקרון זה של ראייה מורכבת ומאוזנת הוא מנכסי צאן הברזל<BR>
של המסורת היהודית, כי הרי אין דרך להתמודד בצורה שפויה עם<BR>
העליות והמורדות בחיינו האישיים, הקהילתיים והלאומיים, אם<BR>
ניכנע באופן מוחלט ובלעדי לתחושות ההווה ונתעלם מהעבר<BR>
ומאפשרויות השינוי בעתיד.</P>
<P ALIGN="RIGHT">
הדברים נכונים וחשובים בכל שנה ושנה, אך דומני שבשנה קשה<BR>
זו הם מקבלים משמעות רלוונטית ביותר.</P>
<P ALIGN="RIGHT">
השואה האיומה שעברה על דור הורינו וסבינו היוותה נקודת<BR>
מפנה ומשבר בחיי העם היהודי ובחיי האנושות כולה. אפילו עצם<BR>
הצורך שיש ל"מכחישי שואה" למיניהם בהכחשה ובטשטוש העובדות<BR>
מעיד על הקושי העצום להתמודד עם הזיכרון הקשה והמפלצתי.</P>
<P ALIGN="RIGHT">
יהודים רבים שנעקרו ממקומם, שאבדו הורים, בני זוג, אחים<BR>
וילדים, ושנתקלו בצורה כה אכזרית באבדן צלם א-לוהים ואדם<BR>
איבדו את אמונתם בא-ל טוב ומטיב ושאלו את עצמם שאלות קשות<BR>
ונוקבות.</P>
<P ALIGN="RIGHT">
גם ברמה ציבורית, אנו נתקלים בשתי תגובות מנוגדות:</P>
<P ALIGN="RIGHT">
 - מחד גיסא, קיימת נטייה אצל חלק מבני עמנו שהתאכזבו<BR>
מהמוסר האנושי ומאומות העולם, להצדיק כל דבר שנעשה בשם העם<BR>
היהודי,  וזאת מכיוון שהשואה לימדה אותנו שאנחנו חייבים<BR>
להיות חזקים ושאיננו יכולים לסמוך על אף אחד.</P>
<P ALIGN="RIGHT">
 - מאידך גיסא, פיתחה השואה אצל חלקים מאתנו תחושה עמוקה<BR>
של אמפתיה כלפי הסבל האנושי של כל אדם ואדם וכאשר אנשים<BR>
אלו אומרים "לעולם לא עוד", כוונתם היא שהשואה לימדה אותנו<BR>
שאסור לתת לאף אדם להתעלל באדם אחר, ושאסור לאף  עם להתעלל<BR>
בעם אחר. </P>
<P ALIGN="RIGHT">
ייתכן כי הצמידות הקשה והמורכבת בין ימי הזיכרון לשואה<BR>
ולחללי המלחמות לבין יום העצמאות,מחייבת אותנו למציאת<BR>
האיזון בין הזדהותנו העמוקה עם הגורל היהודי לבין האתגר<BR>
הקשה של יצירת חברה צודקת ומוסרית, המכבדת כל אדם שנברא<BR>
בצלם "ואחרי כן יקרא לך עיר הצדק, קריה נאמנה".</P>
<P ALIGN="RIGHT">
<FONT SIZE="-1"><I>פנחס לייזר - עורך</I></FONT></P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

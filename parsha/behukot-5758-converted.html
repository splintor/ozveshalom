<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Behukotai</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת בחוקותי</FONT><BR>
<FONT SIZE=+3 color="Navy">יום ירושלים</FONT><BR>
<FONT SIZE="3" COLOR="navy">גליון מס' 31 תשנ"ח</FONT>

 </p>


<DIV ALIGN=right>
<H3>מתנות שניתנו לעולם</H3>
"ויתן אותם אלהים ברקיע השמים". אמר רבי יוחנן: ג'<BR>
דברים נתנו מתנה לעולם ואלו הן:<BR>
התורה והמאורות והגשמים.<BR>
התורה, מנין? שנאמר: )שמות לב( "ויתן אל משה וגו'".<BR>
המאורות, מנין? שנאמר: )בראשית א( "ויתן אתם אלהים<BR>
ברקיע השמים".<BR>
גשמים, מנין? שנאמר: )ויקרא כו) "ונתתי גשמיכם<BR>
בעתם".<BR>
רבי עזריה בשם רבי יהודה ב"ר סימון אומר: אף השלום,<BR>
שנאמר: )שם( "ונתתי שלום בארץ"<BR>
<FONT SIZE="-1">(בראשית רבה פרשה ו)</FONT><BR>
<BR>
ופירש ר' יוחנן כי שלשה דברים הם מתנה לעולם, התורה<BR>
שהיא אינה ראויה לאדם מצד עצמו, כי התורה היא מן<BR>
העולם העליון בתכלית הרחוק מן האדם, ולכך אמר<BR>
הכתוב "ויתן אל משה ככלתו לדבר אתו" לשון נתינה<BR>
דבר שאינו מענין האדם, והמאורות שהם בעולם האמצעי<BR>
ומצד עצמו של אדם אין המאורות ראויים לו, רק שהם<BR>
תוספת מתנה מן החוץ שלא מענין האדם, והגשמים גם הם<BR>
נבדלים מן האדם ועם שהגשמים הם מעולם התחתון מכל<BR>
מקום מעולם התחתון הוא נחלק, שהרי הגשמים מן מים<BR>
עליונים והקדוש ברוך הוא הבדיל בין מים עליונים<BR>
לתחתונים, ומפני זה כאשר נתנו הגשמים על הארץ דבר<BR>
זה מתנה נקרא, הרי הזכיר כי יש שלשה דברים נגד שלש<BR>
עולמות שאין ראויים לאדם מצד עצמו. ומה שהוסיף רבי<BR>
עזריה "אף השלום" דבר זה מבואר כי השלום אינו<BR>
מענין העולם הזה, רק הכל במחלוקת שהאחד נכנס בגדר<BR>
השני כמו שהוא ענין העולם הזה, ולכן ענין העוה"ז<BR>
אינו מענין השלום, ולפיכך השלום אינו רק )אלא(<BR>
מתנה לעולם... ורבי תנחום אומר אף ארץ ישראל, במה<BR>
שהארץ הזאת קדושה והיא ארץ של השם יתברך, וכדכתיב<BR>
"הלא עם ה' אלה ומארצו יצאו", נקראת ארץ ישראל<BR>
ארצו של הקדוש ברוך הוא ואין הארץ לאדם מצד האדם<BR>
עצמו, כי אם מתנה היא מן השם יתברך.<BR>
<BR>
<FONT SIZE="-1">(ספר תפארת ישראל למהר"ל מפראג, עמוד קנה)</FONT><BR>

<hR>

<H4>.וחרב לא תעבור בארצכם" - אפילו חרב של שלום"</H4>
<H3>פנחס לייזר</H3>

הרמב"ם, במשנה תורה, )הלכות תעניות ב, ד( פוסק<BR>
שצריך להתריע ולהתענות על המלחמה )על החרב(, וזה<BR>
לשונו:<BR>
"על החרב, כיצד? אפילו חרב של שלום, כגון שערכו<BR>
מלחמה גוים עם גוים ועברו במקום ישראל, אף על פי<BR>
שאין ביניהם ובין ישראל מלחמה, הרי זו צרה ומתענין<BR>
[ומתריעין] עליה שנאמר: )ויקרא כ"ו( "וחרב לא<BR>
תעבור בארצכם" מכלל, שראיית המלחמה צרה"<BR>
<BR>
הביטוי המעניין "חרב של שלום" מקורו בספרות חז"ל<BR>
)תוספתא תענית פ"ב, ה"י; בבלי תענית כ"ב, ע"א(<BR>
והוא ביטוי המתאר מלחמה של "גויים עם גויים"<BR>
המתרחשת לעינינו ושעצם ראייתה היא צרה לנו, ולכן<BR>
ברכה היא לנו כאשר לא נהיה מעורבים בכל דרך שהיא,<BR>
גם עקיפה, במלחמה מעין זו, כפירוש רש"י בעקבות<BR>
הספרא: "וחרב לא תעבר בארצכם: )תורת כהנים( אין<BR>
צריך לומר שלא יבאו למלחמה, אלא אפילו לעבור דרך<BR>
ארצכם ממדינה למדינה ".<BR>
<BR>
חז"ל, בתוספתא תענית ובתלמודים, מדגימים את המושג<BR>
"חרב של שלום" על-ידי סיפורו של פרעה נכה )דברי<BR>
הימים ב', ל"ה( המבקש ממלך יהודה "הצדיק" יאשיהו<BR>
לעבור בארצו, כדי להלחם בנבוכדנאצר, כאשר הוא<BR>
מצהיר במפורש :"מה לי ולך, מלך יהודה, לא עליך אתה<BR>
היום,כי אל בית מלחמתי" )דברי הימים שם, כ"א(,<BR>
כלומר; אין לי כל כוונה להלחם בך. יאשיהו, לעומת<BR>
זאת, מאמין שביכלתו לנצח את פרעה נכה, עובד<BR>
האלילים, אך הסיפור מסתיים במפלתו הטראגית של<BR>
יאשיהו, וכך מתוארת מפלה זו בלשון הגמרא )בבלי<BR>
תענית כ"ב, ע"ב(: "וירו הירים למלך יאשיהו ויאמר<BR>
המלך לעבדיו העבירוני כי החליתי מאד" מאי "כי<BR>
החליתי מאד"? אמר רב יהודה אמר רב: מלמד שעשו כל<BR>
גופו ככברה." ואז, מתמודדת הגמרא עם שאלת ענישתו<BR>
של יאשיהו, על אף היותו צדיק, וכך לשון הגמרא: "<BR>
אמר רבי שמואל בר נחמני אמר רבי )יוחנן( [יונתן]<BR>
מפני מה נענש יאשיהו? מפני שהיה לו לימלך בירמיהו,<BR>
ולא נמלך. מאי דרש? (ויקרא כ"ו) "וחרב לא תעבור<BR>
בארצכם" מאי חרב? אילימא )אם תאמר( חרב שאינה של<BR>
שלום, והכתיב "ונתתי שלום בארץ" אלא אפילו של<BR>
שלום, והוא אינו יודע שאין דורו דומה יפה."<BR>
<BR>
לכאורה, משתמש יאשיהו בדרשה המקובלת על חז"ל כברכה<BR>
המובטחת שאפילו "חרב של שלום" לא תעבור בארצנו,<BR>
ולכן מרשה לעצמו לצאת למלחמה, ללא התייעצות<BR>
בירמיהו הנביא ובוטח בנצחונו נגד פרעה, עובד<BR>
האלילים, כי הרי מובטח לנו, עובדי ה' , "כי ה'<BR>
אלוקיכם ההולך עמכם להלחם באויביכם ולהושיע<BR>
אתכם...". הגמרא מציינת כאן שתי סיבות למפלתו של<BR>
יאשיהו:<BR>
-"שהיה לו לימלך בירמיהו, ולא נמלך" - "והוא אינו<BR>
יודע שאין דורו דומה יפה"<BR>
הסיבה הראשונה יכולה להתפרש כמעין "עקיפת סמכות" או<BR>
כקבלת החלטות על-ידי המלך "שלא על-פי הנהלים<BR>
המקובלים". אך, דומני שהסיבה השניה )אינו יודע<BR>
וכו..( שופכת אור אחר גם על הסיבה הראשונה<BR>
ולכן,אולי יש כאן בעצם רק סיבה אחת, מורכבת,<BR>
למפלתו של יאשיהו.<BR>
<BR>
נראה לי שהגמרא מלמדת אותנו פרק חשוב בקבלת החלטות<BR>
פוליטיות שיש להן היבטים מוסריים ורוחניים. היא<BR>
אומרת לנו שרצוי, בעת קבלות החלטות מעין אלו,<BR>
להיוועץ בסמכות מוסרית ורוחנית בלתי-תלויה,<BR>
המסוגלת להפריד בין שיקולים פוליטיים ושיקולים<BR>
רוחניים.<BR>
<BR>
למלך, למנהיג הפוליטי, אפילו אם הוא צדיק, קשה<BR>
לעשות הפרדה זו ויש סכנה גדולה שהאינטרס הפוליטי<BR>
יסנוור אותו וששיקולו ה"רוחני" יהיה מושפע<BR>
משיקולים אחרים המשתמשים ברוחניות, כדי להצדיק כל<BR>
החלטה.<BR>
<BR>
סוגיית יחסי הגומלין בין הנביא והמלך, בין עולם<BR>
המוסר והרוח, שחייב להיות בלתי- תלוי, לבין העולם<BR>
המעשי, הפוליטי, המחייב לעתים קבלת החלטות לא קלות<BR>
היא מורכבת ביותר.<BR>
<BR>
מי יתן ונשכיל, בדורנו, לבנות זיקה חיובית ומפרה<BR>
יותר בין מערכות אלו ויקויים בנו: "ונתתי שלום<BR>
בארץ, ושכבתם ואין מחריד... וחרב לא תעבור בארצכם"<BR>
אפילו "חרב של שלום", שראיית המלחמה צרה, כדברי<BR>
הרמב"ם.<BR>
<BR>
<FONT SIZE="-1">.פנחס לייזר, עורך "שבת שלום", הוא פסיכולוג</FONT><BR>

<hR>

<H2>זיכרון ירושלים</H2>
<FONT COLOR="#000080" SIZE="3">לזכרו של תלמידי דוב אופנהיימר, מחללי המערכה על<BR>
ירושלים במלחמת ששת הימים.</FONT>
<H3>יוסף ולק</H3>

היה זה בני בכורי שגדל בשדה יעקב בתקופת עבודתי<BR>
כמורה וכמחנך, שמיד עם שובו מן הגולן בסיום מלחמת<BR>
ששת הימים, הביא לי את הבשורה המרה על נפילת<BR>
תלמידי לשעבר דובי, בקרב על ירושלים.<BR>
שנינו לא הספקנו ללוותו למנוחת עולמים וכעבור שנה,<BR>
יכלתי רק אני להשתתף באזכרה בבית הקברות הצבאי בהר<BR>
הרצל.<BR>
<BR>
בעומדו על יד קבר בנו, אמר האב השכול: "כאשר הגעתי<BR>
הבוקר למזמור קמ"ז, הבנתי זו הפעם הראשונה את<BR>
משמעות הפסוקים: "בנה ירושלים ה' נדחי ישראל יכנס.<BR>
הרופא לשבורי לב, ומחבש לעצבותם." אמנם, נמנה עם<BR>
"שבורי הלב" על מותו של בני ו"עצבות" עוטפת אותי<BR>
על נפילתו. אך, בראותי את העיר ירושלים ואת "נדחי<BR>
ישראל" המתכנסים בתוכה, אני חש שבכך הקב"ה מרפא<BR>
אותי בתוך שאר "שבורי הלב". בכך אנחם." ולא הוסיף<BR>
לדבר עוד.<BR>
<BR>
<FONT SIZE="-1">פרופסור יוסף ולק, ממייסדי "עוז ושלום", לימד בבית<BR>
הספר לחינוך ובמחלקה לתולדות עם ישראל באוניברסיטת<BR>
בר-אילן.</FONT><BR>

<hR>
<BR>
<FONT COLOR="#000080" SIZE="3">התיקון" לחורבן הבית ולגלות ושלום ירושלים כרוכים"<BR>
באהבת השלום ורדיפה אחריו.</FONT><BR><BR>
אמר רבי יהושע בן לוי: אמר להם הקב"ה לישראל אתם<BR>
גרמתם להחריב את ביתי ולהגלות את בניי. היו שואלים<BR>
בשלומה, ואני מוחל לכם. מה טעם "שאלו שלום<BR>
ירושלים" )תהלים קכב( )ואומר )ירמיה כט( "ודרשו את<BR>
שלום העיר"( ואומר )תהלים קכב( יהי שלום בחילך<BR>
)ואומר "למען אחי ורעי וגו" ומי בחילך( ואומר )שם<BR>
קכב( "למען אחי ורעי וגו'" ומי שהוא אוהב שלום<BR>
ורודף שלום ומקדים שלום ומשיב שלום, הקב"ה מורישו<BR>
לחיי העולם הזה והעולם הבא )שם לז( וענוים יירשו<BR>
ארץ והתענגו על רוב שלום:<BR>

<FONT SIZE="-1">(מסכת דרך ארץ זוטא פרק השלום, משנה טו )</FONT><BR>
<BR>
... ולעולם הבא, כשיחזיר הקדוש ברוך הוא את הגלויות<BR>
לירושלים, בשלום מחזירן, שנאמר: "שאלו שלום<BR>
ירושלים, ישליו אוהביך" )תהל' קכב, ו(. וכן הוא<BR>
אומר: "הנני נוטה אליה כנהר שלום" )ישעיה סו יב(:<BR>

<FONT SIZE="-1">(מדרש תנחומא צו סימן ז)</FONT><BR>
<BR>
...השלום איננו רק דבר של נטיה מוסרית, עבודת-השלום<BR>
היא עבודה קולטורית תדירה, רוממה ואדירה, עבודה<BR>
שצריכה להפנות אליה תמיד את כל הכחות היותר פוריים<BR>
שבאומה. אנו צריכים לשום אל לב: מה יהיה האחרית<BR>
מכל הפירודים ההולכים ומתרבים, המפלגות הפדרציות<BR>
והפרקציות, האגודות והמנינים, הזרמים והבמות, אם<BR>
לא ימצא לנו תל-תלפיות אחד שישא את הדגל הכללי של<BR>
האומה ויעסוק בלא- הרף בכל התעמולות היותר רצויות<BR>
בעבודת אחדות האומה, השויית המחלוקת והתקשרות-<BR>
השאיפות. כשם שאנו מכירים ומאמינים שתשועת ישראל<BR>
תבא על-ידי התחלה של קץ- המגולה, שנעשה אנו בכח<BR>
אשר נתן לנו ה' לעשות חיל, לרכוש את הארץ, לגאול<BR>
אותה לעבדה ולבנותה, לכבש אותה בכיבושים קולטוריים<BR>
ומעשיים, כן עלינו לדעת יותר ויותר, כי רוח ה' אשר<BR>
על אליהו, להשיב לב אבות על בנים ולב בנים על<BR>
אבותם, לעשות שלום בעולם, להשוות את המחלוקת )מסכת<BR>
עדיות(, צריכה להתגלות גם בפעולה נפשית שלנו,<BR>
פעולת האומה כולה, על-ידי כחותיה היותר טובים,<BR>
תלמידי- חכמים המרבים שלום בעולם.<BR>

<FONT SIZE="-1">מתוך מכתב אל נציגי המזרחי בקונגגרס הציוני, אגרות)<BR>
הראי"ה לרב קוק זצ"ל , אגרת תקעא(</FONT><BR>

<hR>
<BR>
<FONT COLOR="#000080" SIZE="3">דיני התורה נועדו לעיצוב אדם מוסרי יותר, פן יגרר<BR>
אחרי יצרו הרע.</FONT><BR><BR>
...יראה לי שזה שאמר הכתוב "והיה הוא ותמורתו יהיה<BR>
קדש" כענין שאמר "ואם המקדיש יגאל את ביתו ויסף<BR>
חמישית כסף ערכך עליו", ירדה תורה לסוף מחשבת האדם<BR>
וקצת יצרו הרע, שטבע של אדם נוטה להרבות קניינו<BR>
ולחוס על ממונו, ואע"פ שנדר והקדיש אפשר שחזר בו<BR>
וניחם ויפדה בפחות משוויו. אמרה תורה אם פדה<BR>
לעצמו, יוסיף חומש וכן אם הקדיש בהמה קדושת הגוף<BR>
שמא יחזור בו וכיון שאינו יכול לפדותה יחליפנה<BR>
בפחותה ממנה ואם תתן לו רשות להחליף הרע ביפה<BR>
יחליף היפה ברע ויאמר טוב הוא, לפיכך סתם הכתוב<BR>
בפניו שלא יחליף וקנסו אם החליף, ואמר "והיה הוא<BR>
ותמורתו יהיה קדש".<BR>
וכל אלו הדברים כדי לכוף את יצרו ולתקן דעותיו,<BR>
ורוב דיני התורה אינן אלא עצות מרחוק מגדול העצה<BR>
לתקן הדעות וליישר כל המעשים. וכן הוא אומר הלא<BR>
כתבתי לך שלישים במועצות ודעת להודיעך קושט אמרי<BR>
אמת להשיב אמרים אמת לשולחך.<BR>
<BR>
<FONT SIZE="-1">(משנה תורה לרמב"ם הלכות תמורה ד, יג)</FONT><BR>

<hR>

<H3>זכות אבות וברית אבות</H3>
אחרי ההתראה על החורבן ועל הגאולה, נאמר: "וזכרתי<BR>
את בריתי יעקוב, ואף את בריתי יצחק ואף את בריתי<BR>
אברהם אזכר, והארץ אזכר"...: " ואף גם זאת בהיותם<BR>
בארץ אויביהם, לא מאסתים ולא געלתים לכלתם, להפר<BR>
בריתי אתם, כי אני ה' אלהיהם. וזכרתי להם ברית<BR>
ראשונים, אשר הוצאתי אותם מארץ מצרים לעיני הגוים<BR>
להיות להם לאלהים, אני ה'."<BR>
<BR>
נתבונן בפסוקים אלו: אמור שה' זוכר את הברית, ולא<BR>
נאמרה מלה ולא חצי-מלה על מה שיארע. הברית זכורה<BR>
בתודעת ה' "זוכר הברית". והפסוקים האלו מקובלים<BR>
בתודעה האמונית הרווחת והעממית כהיתלות בזכות<BR>
אבות: "וזכרתי את בריתי אברהם אזכר, והארץ אזכר" -<BR>
יש לנו זכות אבות.<BR>
<BR>
אבל כל הנתלים בזה מתעלמים מכך שחכמינו, דנים<BR>
בשאלה: "מאימתי תמה זכות אבות?")שבת נ"ה, ע"א(...<BR>
ודעת גדולי האמוראים היא, שזכות אבות תמה מכבר.<BR>
בזכות אבות השגנו את הארץ הזאת, ובעוונותינו<BR>
הפסדנו אותה... גם בעלי התוספות מקבלים עובדה זו<BR>
כפשוטה :אין עוד זכות אבות. אלא, שרבינו תם מציין,<BR>
שאם זכות אבות בטלה - ברית אבות לא בטלה, ועליה<BR>
מעיד הכתוב שהיא קיימת ועומדת. את המושג ברית,<BR>
אפשר לפרש בשני כיוונים. אם בפרשת "נח", אחרי<BR>
המבול , ה' כורת ברית שלא יחזור המבול, והקשת היא<BR>
אות הברית, הסימן שסדרי הטבע לא ישתנו - הרי ברור<BR>
שבמקרה זה הברית היא הבטחה אלהית. הטבע עצמו אינו<BR>
מחוייב לשום דבר ואיננו יכול להתחייב לשום דבר.<BR>
<BR>
אבל יש ברית שהיא עניין דו-צדדי... ואנחנו מבינים<BR>
שרבנו תם מבין את מושג הברית במובן השני הזה. ברית<BR>
בין ישראל ואלהיו או שמא נאמר בין אלהי ישראל<BR>
ועמו, קיימת ועומדת משום שהצד האחד הוא זוכר<BR>
הברית. אבל אם הברית מקויימת, תלוי גם בצד השני.<BR>
<BR>
<FONT SIZE="-1">'מתוך הערות לפרשיות השבוע לפרופ' ישעיהו ליבוביץ)<BR>
ז"ל(</FONT><BR>
</DIV>












<P ALIGN="center">

</P>

</body></html>

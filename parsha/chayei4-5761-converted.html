<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת חיי שרה</FONT><BR>
<FONT SIZE="3" COLOR="navy">גליון מס' 162 תשס"א</FONT><BR>

 </p>

<P ALIGN="RIGHT">
</P>
<P ALIGN="RIGHT">
<B><FONT SIZE="+1"> ויען עפרון את אברהם לאמר לו: אדני  שמעני,  ארץ<BR>
ארבע  מאת שקל כסף ביני ובינך מה הוא, ואת מתך   <BR>
קבר. )בראשית כג; יד, טו(                       </FONT></B></P>

<P ALIGN="RIGHT">
מערת  המכפלה -  רב  ושמואל;  חד אמר - שני בתים <BR>
זה לפנים מזה, וחד אמר - בית ועלייה על גביו.    <BR>
בשלמא למאן דאמר זה על גב זה, היינו  מכפלה,  אלא <BR>
למאן דאמר 'שני בתים זה לפנים מזה'  מאי  מכפלה? <BR>
שכפולה  בזוגות.  'ממרא  - קרית  ארבע' -  אמר   <BR>
רבי  יצחק:  קרית  הארבע זוגות:  אדם  וחוה,     <BR>
אברהם  ושרה, יצחק ורבקה, יעקב ולאה. )בבלי      <BR>
עירובין נג, ע"א(                               </P>
<P ALIGN="RIGHT">
ויש להתבונן בפרשה הזאת הרומזת כי אף אם תגדל    <BR>
מעלת האדם והיה העולם כולו ומלואו שלו, אין לו  בו<BR>
 אלא  קברו  של  ד'  אמות,  שהרי אברהם כל הארץ  <BR>
נתנה  לו  במתנה,   ומה  שקנה  שם ראשונה מערת   <BR>
המכפלה  היה  בקרית ארבע היא חברון. )רבינו בחיי <BR>
בראשית כג, כ(                                  </P>
<P ALIGN="RIGHT">
וזהו חלקו של כל אדם בעולמו, שהוא נקבר בקרית    <BR>
ארבע אמותיו, רמז לאותן ארבע אמות שנותרו לאברהם <BR>
לאחר שניתנה לו כל הארץ במתנה, ולמעשה, זה מה    <BR>
שנשאר לכל בן-אנוש מכל גדולה וקניין שהוא רוכש   <BR>
בחייו. )מתוך  "שבע שנים של שיחות על פרשת השבוע"<BR>
לפרופ' י.ליבוביץ ז"ל(                          </P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
"גמלתהו טוב ולא רע" - זו רבקה אמנו             <BR>

<FONT SIZE="-1">                                 (מדרש משלי לא)</FONT></h2>

<h3 ALIGN="RIGHT">
רונן אחיטוב                                    </h3>
<P ALIGN="RIGHT">
פרשות רבות קרויות על שם אנשים: צדיקים ורשעים,  <BR>
מבני ברית ומשאינם בני ברית. כך נח ויתרו, קורח  <BR>
ובלק ופנחס. מיוחדת היא פרשתנו, ששמה בשם אשה.   </P>
<P ALIGN="RIGHT">
שם הפרשה איננו מלמד, לכאורה, על תוכנה. הוא נגזר<BR>
באופן טכני מהפסוק הראשון שבו פותחת הפרשה.      <BR>
בפרשתנו הדבר בולט במיוחד, שהרי איננה מספרת על  <BR>
חיי שרה, אלא על מה שקרה בעקבות מותה. ובכל זאת, <BR>
יש טעם לשאלה כיצד קשורים כל המעשים שבפרשה לחייה<BR>
של שרה.                                        </P>
<P ALIGN="RIGHT">
המעשה העיקרי בפרשה, המחזיק את רובה, הוא המעשה  <BR>
של הבאתה של רבקה אל יצחק. תכליתו של המעשה וסיומו<BR>
הם בפסוק "ויביאה יצחק האוהלה שרה אמו, ויקח את  <BR>
רבקה ותהי לו לאשה ויאהבה, וינחם יצחק אחרי אמו" <BR>
)כד, סז(. פסוק זה קושר בקשר אמיץ את האבל של יצחק<BR>
היתום על אמו עם יחסי האישות שלו עם רבקה ועם    <BR>
הנחמה.                                         </P>
<P ALIGN="RIGHT">
גם המעשים המופיעים לאחר מכן, של המשפחה הפוריה  <BR>
שמקים אברהם עם קטורה ושל הולדת שנים עשר שבטי   <BR>
ישמעאל, הם מעשים של שיקום ושל בניה מחדש של אנשים<BR>
שחייהם נפגעו. בפרשות אלו מודגשים שמותיהן של    <BR>
הנשים האחרות בחיי אברהם: קטורה והגר, ויש רמז גם<BR>
לפילגשים אחדות.                                </P>
<P ALIGN="RIGHT">
הגברים בפרשתנו: יצחק ואברהם, הם אנשים פגועים   <BR>
וחסרים. אברהם, אחרי קבורת שרה, דואג עוד לשידוך <BR>
של בנו ומנסה לקשור את הבן למשפחתו האבודה והרחוקה<BR>
בחרן. במעשה זה חוזר אברהם ומנסה לחדש את קשריו עם<BR>
משפחתו הרחוקה, שננטשה בנעוריו, עם נישואיו לשרה <BR>
)אמנם מבלי לוותר על היעוד והחלום של ארץ ישראל(.<BR>
לאחר מכן יורד אברהם מעל מפת הפעולה הציבורית    <BR>
והדתית, ומסתגר בביתו עם קטורה במאמץ להקים משפחה<BR>
חדשה. אמנם הוא שומר ליצחק את היעוד של הקשר עם  <BR>
הארץ, אבל ספק אם השניים נפגשים עוד: אהלה של שרה,<BR>
שבו משתכן יצחק ואליו הוא חוזר בימיו האחרונים עד<BR>
פטירתו, נמצא בקרית ארבע; ואילו אברהם חי בבאר   <BR>
שבע.                                           </P>
<P ALIGN="RIGHT">
יצחק, שאיננו שוכן בבית אביו ולא באוהל אמו      <BR>
הנטוש, אלא "בשדה" ובדרך "מבוא באר לחי רואי", היא<BR>
הדרך לאמו חורגתו הגר, נכנס אל האוהל רק כאשר הוא<BR>
מצליח למצוא לעצמו תיקון ע"י אישה ראויה. רבקה   <BR>
והאהבה שהיא מעוררת ביצחק הם הדרך לתיקון האבל   <BR>
ולמילוי החלל שנפער בתחילת הפרשה, )ואולי עוד    <BR>
בפרשה הקודמת, בה נפגעים שני בניו של אברהם ממה  <BR>
שעלול להצטייר בעיניהם כהתנכרות אבהית(.         </P>
<P ALIGN="RIGHT">
כך מסתבר שמותה של שרה הוא אמנם הציר המניע את כל<BR>
האירועים בפרשתנו, וסגירת החללים שמוות זה פער, על<BR>
ידי רבקה, הגר וקטורה, היא המסיימת את הפרשה.    </P>
<P ALIGN="RIGHT">
לאור תפיסה זאת של הפרשה, נפנה עתה לבדיקת הסיפור<BR>
על עבד אברהם ורבקה, המתרחש בחרן. לפי התיאור    <BR>
דלעיל, סיפור זה אמור להעלות את המידות התרומיות <BR>
של רבקה, שבעטיין היא תצליח לנחם את יצחק. מבין כל<BR>
הנשים המועמדות לנישואין בתורה, דומה שרבקה היא  <BR>
היחידה שעוברת מבחנים וניסיונות המלמדים אותנו על<BR>
אפיה. אישיותה של רבקה היא, כנראה, האישיות שהתורה<BR>
מתארת כאישיות הנשית האידיאלית.                 </P>
<P ALIGN="RIGHT">
מידות גמילות החסדים, החריצות וההתמדה של רבקה   <BR>
תוארו בפירוט רב בפרשה. נסכם אותן כאן בלשונה של <BR>
נחמה ליבוביץ ז"ל:                              </P>
<P ALIGN="RIGHT">
"להודיעך, שלא בריצה אחת אל הבאר ולא בשתים ולא  <BR>
בשלוש נעשתה העבודה, אלא בהליכה הלוך וחזור... "עד<BR>
אם כילו לשתות". וכל זה נוכח עמידת האיש "משתאה -<BR>
מחריש"; והוא והאנשים אשר אתו אינם משתתפים בעבודה<BR>
ההולכת ונעשית לעיניהם בלא שאלה, בלי תמיהה,     <BR>
בסבלנות, בריצה ובשקידה... וכן לא עשתה רבקה     <BR>
חשבונות של מעשיות ופקחות בתתה מים לאדם ולחי,   <BR>
ו"שוטים" אלה הם מקיימי עולם מאז ומתמיד."       </P>
<P ALIGN="RIGHT">
ליבוביץ יוצאת כאן כנגד הכינוי המוכר בימינו     <BR>
"פראייר". התמימות והאלטרואיזם הלוהט של רבקה,   <BR>
שעלולים להיראות לעינינו כהזמנה לניצול, ראויים  <BR>
בעיני ליבוביץ )ההולכת כאן בעקבות המלבי"ם( לכל  <BR>
שבח. רבקה מתוארת כאן כמי שמוסרת את כל אונה     <BR>
ומאמציה לאחר, לזר שהגיע עם עשרה גמלים ואפילו לא<BR>
טרח להציג עצמו בפניה. גם בהמשך היא מסכנת את חייה<BR>
ונופלת מעל הגמל בראותה את "האיש הלזה" הוא יצחק,<BR>
ועוד תקבל על עצמה סיכון של קללה כאשר תוביל את  <BR>
יעקב למעמדו כבן הנבחר.                         </P>
<P ALIGN="RIGHT">
סופה של רבקה לוט בערפל. בניגוד לשרה ולרחל,     <BR>
התורה איננה מספרת לנו על מותה. המדרש )פסיקתא   <BR>
רבתי יב( משלים את החסר, ומתאר את מותה העגום:   </P>
<P ALIGN="RIGHT">
"שהוציאו אותה בלילה כשמתה, מפניו ]של עשו[. והיא<BR>
ציותה כן, אמרה: יעקב הצדיק בני - אינו כאן, יצחק<BR>
הצדיק בעלי - יושב בבית מפני שכהו עיניו. יוציאוני<BR>
ביום, ויהיה רשע הזה הולך לפני מיטתי, ויהיו     <BR>
אומרים "אוי מן הדד שזה הניק"?!.. לכך ציותה     <BR>
להוציאה בלילה... א"ר יוסי בן חנינא: וזו מפני   <BR>
שהוציאוה בלילה לא נכתבה מיתתה."                </P>
<P ALIGN="RIGHT">
אבל התמסרות זו של רבקה, בניגוד לדרך שבה נהוג   <BR>
לפרש זאת כיום, איננה ביטוי של חולשת אופי. רבקה <BR>
ממשיכה להיות אקטיבית ופעילה לכל אורך הסיפור, וגם<BR>
כאשר מזמנים לה אחיה ואביה הזדמנות להתחמק מן    <BR>
היציאה המיידית מן הבית היא מחליטה - להפתעתם -  <BR>
לקום וללכת עם "האיש הזה". בהחלטה זו מפגינה רבקה<BR>
עצמאות ויכולת החלטה שאינם אופייניים לאנשים     <BR>
פסיביים. עצמאות זו תחזור ותתגלה בעתיד, כאשר נכיר<BR>
את רבקה כמי שרואה את המציאות בעיניים פקוחות,   <BR>
בניגוד לבעלה העיוור, וכאישה היחידה בתנ"ך המעיזה<BR>
לחלוק בגלוי על בעלה. רבקה, שלפי המוסכם בחברה   <BR>
שסביבה אין לה זכות לברך את בנה האהוב בעצמה,    <BR>
מצליחה לעקוף מגבלה זו ולבטא לעין כל את העדפותיה<BR>
ואת גישתה העצמאית.                             </P>
<P ALIGN="RIGHT">
הנתינה הבלתי מוגבלת של רבקה לעבד אברהם, ליצחק  <BR>
וליעקב היא ביטוי של עצמאות ונדיבות, ולא של חולשה<BR>
ופאסיביות. אבל התכונות הללו, שבעינינו הן משלימות<BR>
זו את זו, עלולות להיראות גם כתכונות הסותרות זו <BR>
את זו. חכמינו )ב"ר ס( תיארו את אישיותה של רבקה <BR>
כאישיות של ניגודים, והשוו אותה לגמל: "מה גמל זה<BR>
יש בו סימן טומאה וסימן טהרה, כך העמידה רבקה צדיק<BR>
ורשע". הבנים המתרוצצים בקרבה של רבקה מסמלים    <BR>
בעיני מדרש זה את הכפילות שבתכונותיה, והוא מוצא <BR>
בה טעם לגנאי. הולדת עשו, הנחשב בעיני הדרשן     <BR>
ל"כבשה שחורה" ולפגם במשפחה, נזקפת לחובתה של רבקה<BR>
דווקא, ולא לזו של יצחק, הנחשב תמים ושלם. גם    <BR>
הטיהור של דמותו של יעקב מחטא הרמייה של אביו    <BR>
מתבצע במדרש על חשבונה של אמו: "ויבא לאמו - אנוס<BR>
וכפוף ובוכה".                                  </P>
<P ALIGN="RIGHT">
מדוע מתייחסים כך חכמינו לרבקה? מדוע מוטל עליה  <BR>
בלבד כל המשא הכבד של אשמת עשו, השנוא בעיני     <BR>
חכמים? האם בגלל מוצאה הזר, או בגלל נשיותה?     </P>
<P ALIGN="RIGHT">
שמא הגיע הזמן להכיר, באחור מה, בתכונות התרומיות<BR>
של רבקה, שלמרות מורכבותן אינן תכונות הקורעות את<BR>
אישיותה אלא משלימות זו את זו באופן הרמוני, ולחפש<BR>
פתרון אחר לשאלות שהתורה מעלה על ההתמודדות של   <BR>
ישראל עם עשו אחיו, הוא אדום.                   </P>
<P ALIGN="RIGHT">
<FONT SIZE="-1"><I>רונן אחיטוב, ממצפה נטופה שבגליל התחתון, הוא חבר<BR>
המדרשה באורנים                                 </I></FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
האם מותר למתוח ביקורת על מעשי צדיקים?          </h3>
<P ALIGN="RIGHT">
אמר רבי שמואל בר נחמני אמר רבי יונתן: שלשה שאלו<BR>
שלא כהוגן, לשנים השיבוהו כהוגן לאחד  השיבוהו   <BR>
שלא  כהוגן,  ואלו  הן:  אליעזר עבד אברהם  ושאול <BR>
בן  קיש  ויפתח הגלעדי. אליעזר עבד אברהם,  דכתיב <BR>
}בראשית  כ"ד{ 'והיה  הנערה  אשר אמר  אליה הטי נא<BR>
כדך וגו'' יכול אפילו חיגרת, אפילו סומא?  השיבו <BR>
כהוגן ונזדמנה לו רבקה . )בבלי תענית ד, ע"א(    </P>
<P ALIGN="RIGHT">
אין  מנחשין  כעכו"ם,  שנאמר  'לא  תנחשו' כיצד  <BR>
הוא הנחש?  כגון  אלו שאומרים הואיל ונפלה פתי מפי<BR>
או נפל  מקלי  מידי,  איני  הולך למקום פלוני    <BR>
היום, שאם אלך אין חפציי נעשים, הואיל ועבר שועל <BR>
מימיני, איני יוצא  מפתח ביתי היום, שאם אצא     <BR>
יפגעני אדם רמאי, וכן  אלו  ששומעים  צפצוף  העוף <BR>
ואומרים: יהיה כך ולא  יהיה  כך טוב לעשות דבר   <BR>
פלוני ורע לעשות דבר פלוני,  וכן  אלו  שאומרים  <BR>
שחוט  תרנגול  זה שקרא ערבית  שחוט  תרנגולת  זו <BR>
שקראה  כמו תרנגול, וכן המשים  סימנים  לעצמו,  אם<BR>
 יארע לי כך וכך, אעשה דבר  פלוני  ואם לא יארע  <BR>
לי, לא אעשה כאליעזר עבד אברהם,  וכן  כל  כיוצא <BR>
בדברים האלו, הכל אסור וכל העושה מעשה מפני דבר  <BR>
מדברים אלו לוקה. )משנה תורה לרמב"ם, הלכות עבודת<BR>
כוכבים יא , ד(                                 </P>
<P ALIGN="RIGHT">
השגת  הראב"ד: 'וכן  המשים  לעצמו  סימנים  אם   <BR>
יארע לו כך וכך וכו''                           </P>
<P ALIGN="RIGHT">
אמר אברהם:  זה  שבוש גדול, שהרי דבר זה מותר    <BR>
ומותר הוא ואולי  הטעהו  הלשון שראה 'כל נחש שאינו<BR>
כאליעזר ויונתן  אינו נחש' והוא סבר שלענין איסור<BR>
נאמר, ולא היא,   אלא  הכי קאמר:  אינו  ראוי    <BR>
לסמוך  ואיך  חשב  על צדיקים  כמותם  עבירה  זו ?!<BR>
ואי הוו אינהו, הוו מפקי פולסי דנורא לאפיה.     </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קטורה-הגר?                                     </h3>
<P ALIGN="RIGHT">
 "ויצחק בא מבוא באר לחי ראי": שהלך להביא הגר   <BR>
לאברהם אביו שישאנה )ב"ר(. )רש"י בראשית כד, סב( </P>
<P ALIGN="RIGHT">
קטורה: )ב"ר( זו הגר ונקראת קטורה על שם שנאים   <BR>
מעשיה  כקטרת, ושקשרה פתחה שלא נזדווגה לאדם מיום<BR>
שפרשה מאברהם . )רש"י בראשית כה, א(             </P>
<P ALIGN="RIGHT">
ושלש נשים נשא אברהם,  שרה - בתו של שם, קטורה - <BR>
בתו של יפת, הגר - בתו של חם. )ילקוט שמעוני איוב<BR>
פרק ח, סימן תתקד(                              </P>
<P ALIGN="RIGHT">
לפי אגדה זו נמצא, כי שלושת נשות אברהם אבינו    <BR>
שייכות לשלושת גזעי האנושות אותם מכיר המקרא, כפי<BR>
שיועד לאברהם: "אני הנה בריתי אתך והיית אב המון <BR>
גויים" )בראשית יז, ד(                          </P>
<P ALIGN="RIGHT">
בכך רוצה המדרש ללמדנו כי משמעות אברהם אבינו    <BR>
בהיסטוריה האנושית היא אוניברסלית, ואותה הכרת   <BR>
אלוהים שביסס בעולם, ואותה אמונת אמת שאברהם אבינו<BR>
היה הראשון להעמידה בפועל, מתייחסות ופתוחות לכל <BR>
הגזעים של המין האנושי, באמצעות אותן שלושת נשיו <BR>
שהיו מבנות שם חם ויפת. )מתוך "שבע שנים של שיחות<BR>
על פרשת השבוע" לפרופ' י. ליבוביץ ז"ל(          </P>



<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

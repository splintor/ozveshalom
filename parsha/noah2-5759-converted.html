<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Noah</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  נח </FONT><BR>
<FONT SIZE="3" COLOR="navy">גליון מס' 53 תשנ"ט</FONT>

 </p>


<DIV ALIGN=right>
'וישלח  את  היונה ' ולא מצאה היונה מנוח ': יהודה<BR>
בר נחמן בשם רבי שמעון אמר:<BR>
אלו מצאה מנוח, לא היתה חוזרת. ודכוותה )כמו-כן(<BR>
)איכה א( 'היא ישבה בגוים, לא מצאה   מנוח'   אלו<BR>
מצאה  מנוח,  לא  היו  חוזרים.<BR>



<H3>גם לעורב יש זכויות</H3>

הכלב  שהיה  משמר  צאנו של הבל, היה משמר נבלתו<BR>
מכל  חיית השדה, מכל עוף השמים, והיה אדם ועזרו<BR>
יושבים   ובוכים   ומתאבלים  עליו,  ולא  היו<BR>
יכולים  מה לעשות, שלא היו נהוגין קבורה. עורב אחד<BR>
שמת  רעהו  אמר:  אלמד  לאדם  זה מה לעשות. מה<BR>
עשה? נטל  רעהו  וחפר  בארץ וטמנו לעיניהם וקברו.<BR>
אמר  אדם: כעורב הזה אני עושה, ונטל את נבלתו של<BR>
הבל  וחפר  בארץ  וטמנה, ושלם הקב"ה לעורבים שכר<BR>
טוב בעולם הזה. ומה שכר טוב נתן להם? שהן מולידין<BR>
את  בניהם  ורואין  אותם  לבנים  ובורחין מלפניהם<BR>
וסבורים  שהם  בני  נחש, והקב"ה מזמין להם יתושים<BR>
ונותן  להם  מזונם  ואוכלין  שנאמר:  'מי יכין<BR>
לעורב צידו' ולא  עוד  אלא  קוראין  ליתן  מטר  על<BR>
הארץ והקב"ה שומע  לקולן  ושולח  מטר  על  פני<BR>
הארץ  שנאמר: 'נותן לבהמה לחמה לבני עורב אשר<BR>
יקראו'.<BR>
<FONT SIZE="-1">(פרקי דרבי אליעזר פרק כא)</FONT><BR>
<BR>

<hR>

<H3>שופך דם האדם, באדם דמו יישפך</H3>

<H2>יעקב בינג</H2>

"אך בשר בנפשו דמו לא תאכלו. ואך<BR>
את דמכם לנפשותיכם אדרש, מיד כל חיה<BR>
אדרשנו, ומיד האדם מיד איש אחיו<BR>
אדרש את נפש האדם. שופך דם האדם באדם דמו<BR>
יישפך, כי בצלם א-להים עשה את<BR>
האדם." )בראשית ט', ד'-ו'(<BR>
<BR>
במתן תורה, נצטוו בני ישראל תרי"ג מצוות. לעומת זאת<BR>
נצטוו יתר בני האדם שבע מצוות הנקראות מצוות בני<BR>
נוח, וזו לשון הרמב"ם )הל' מלכים ט' א'(:<BR>
"על ששה דברים נצטווה אדם הראשון: על עבודה זרה,<BR>
על ברכת השם, ועל שפיכות דמים, ועל גילוי עריות,<BR>
ועל הגזל, ועל הדינים הוסיף לנוח אבר מן החי שנאמר<BR>
אך בשר בנפשו דמו לא תאכלו".<BR>
נתייחס כאן, מתוך שבע המצוות של בני נוח,  לשלוש<BR>
מצוות המופיעות בברכה שבירך ה' את נוח ואת בניו<BR>
לאחר שיצאו מהתיבה והקריבו קורבן לה': אבר מן החי,<BR>
שפיכות דמים ודינים.<BR>
<BR>
כתוב "אך בשר בנפשו דמו לא תאכלו")בר' ט' ד'(, ה'<BR>
נתן היתר לאכול בשר אבל הוא שם גבול: אין לאכול<BR>
"אבר מן החי" דהיינו אין לתלוש בשר מחיה לפני<BR>
שנהרגה לגמרי. אברבנאל מסביר: העולם נהרס, אין מה<BR>
לאכול, אין חקלאות. בגלל המצוקה הכלכלית , ניתן<BR>
היתר לאכול בשר אבל יש צורך להגביל את האכזריות של<BR>
האדם, לכן נאסר עליו אבר מן החי.<BR>
<BR>
תוך הדגשת ההבדל בין האדם לבעל החי, המקרא ממשיך<BR>
ומפרט את איסור שפיכות הדמים: "ומיד האדם, מיד איש<BR>
אחיו, אדרוש את נפש האדם" )בר' ט' ה'( הקב"ה יעניש<BR>
בעצמו כל אדם הרוצח אדם אחר. הכפילות "ומיד האדם,<BR>
מיד איש אחיו" מובנה פשוט: "אחיו של כל אחד אחיו<BR>
באשר הוא אדם" )הרב ד"צ הופמן(, "שההורג אדם אחר<BR>
הורג בפועל את אחיו - אדם כמותו"  )דעת מקרא(.<BR>
<BR>
האיסור להרוג אדם אחר הוא אחד האיסורים החמורים<BR>
ביותר, אולם אין להבין מכך שהוא מוחלט: יש מקרים<BR>
שמותר להרוג, וכך פירש הנצי"ב מוולוזין את פסוקנו:<BR>
"מיד איש אחיו: פירש הקב"ה אימתי האדם נענש, בשעה<BR>
שראוי לנהוג באחווה. מה שאין כן בשעת מלחמה כי כך<BR>
נוסד העולם". התורה מכירה בעובדה שקיימות מלחמות<BR>
בעולם, ובעת מלחמה חלים חוקים אחרים.<BR>
</DIV>
<DIV ALIGN=right>
והמקרא ממשיך "שופך דם האדם באדם דמו ישפך" )שם,<BR>
ו'( ואונקלוס תרגם "דישוד דמא דאנשא בסהדין על<BR>
מימר דינא דמיה יתשד" דהיינו ששופך דם האדם, דמו<BR>
יישפך בהוראת שופטים על סמך עדים. אם יש עדויות או<BR>
ראיות קבילות אחרות, על החברה להעניש את הרוצח<BR>
בבית משפט. אחת המצוות המוטלות על כל האנושות היא<BR>
להקים מערכת משפטית הוגנת, מצווה זו נקראת "דינים"<BR>
ברשימת שבע מצוות בני נוח, שהבאנו לעיל ממשנה תורה<BR>
לרמב"ם.<BR>
<BR>
הפסוק ממשיך ומסביר: "כי בצלם א-לוהים עשה את האדם"<BR>
)שם(. כבר ידענו שהאדם נברא בצלם )בראשית א'<BR>
כו'-כז', ה' א'( אולם הפעם מוסברת לנו המשמעות<BR>
המעשית של עובדה זו והחיובים השונים שהיא מטילה<BR>
עלינו.<BR>
<BR>
אבל למי מתייחס הפסוק באומרו שהאדם נברא בצלם?<BR>
המילה "אדם" מופיעה לפני כן בשלושה מובנים שונים:<BR>
1( הנרצח נקרא אדם: "שופך דם האדם"<BR>
2( השופט נקרא אדם: "באדם דמו יישפך"<BR>
3( הרוצח נקרא אדם "מיד האדם מיד איש אחיו אדרוש את<BR>
נפש האדם".<BR>
<BR>
לכן אנחנו יכולים לפרש ש-"בצלם א-להים עשה את האדם"<BR>
מתייחס לשלושת המובנים:<BR>
1(האיסור החמור לרצוח אדם כל שהוא נובע מהעובדה שכל<BR>
בני האדם נבראו בצלם.<BR>
2(גם הרוצח נקרא אדם. הוא נושא באחריות למעשיו.<BR>
היינו יכולים לחשוב ש-"יצר לב האדם רע מנעוריו"<BR>
)בר' ח' כ'א( ולכן יש לרוצח "נסיבות מקילות". לא,<BR>
הרוצח אחראי מפני שגם הוא נברא בצלם. אבל היות<BR>
והרוצח  נברא בצלם, הוא זכאי למשפט הוגן.<BR>
3(אם איסור שפיכת דמים כה חמור, למה לשופט זכות<BR>
לקבוע דין מוות? סמכות ואחריות אלו נובעות מהיותו<BR>
גם הוא נברא בצלם ויש לו הכלים לשפוט משפט צדק<BR>
)ראה משך חכמה(.<BR>
<BR>
כשם שחשוב להבין את הכתוב בפסוק, גם חשוב להתייחס<BR>
למה שאינו כתוב. כתוב "שופך דם האדם באדם דמו<BR>
יישפך": הרוצח ייענש. אבל לא בני משפחתו, חבריו או<BR>
אחרים הקשורים עמו. אין מקום לנקמת דם, בה משפחת<BR>
הקורבן הורגת בן משפחת הרוצח, ואין מקום לעונשים<BR>
קולקטיביים. באותה צורה יש להתייחס לפסוק "ורדו<BR>
בדגת הים ובעוף השמים ובכל חיה הרומסת על הארץ<BR>
)בר' א' כ'ח(: על האדם לרדות בחיות אבל לא בבני<BR>
האדם האחרים.<BR>
<BR>
כאשר נוח ובני משפחתו יצאו מהתיבה, הם מצאו עולם<BR>
הרוס וסביבה שוממת. הוטל עליהם לבנות חברה חדשה,<BR>
חברה מתוקנת, וה' ברך אותם "פרו ורבו" וציווה<BR>
עליהם את המצוות הכלל אנושיות הבסיסיות שמטרתם<BR>
לאפשר התמודדות עם הבעיה המרכזית של כל חברה:<BR>
האלימות.<BR>
<BR>
<FONT SIZE="-1">תנ"ץ )לשעבר( יעקב בינג הוא יועץ כלכלי ניהולי</FONT><BR>
<BR>
<hR>

<BR>
<H3> :"ואלה תולדות בני נח"</H3>
<H4>המסר הטמון בסיפור המקראי המפורט</H4>
דע שכל סיפור שתמצא מוזכר בתורה, הוא לתועלת הכרחית<BR>
בתורה, אם לאימות השקפה שהיא יסוד מיסודות התורה,<BR>
או לתיקון מעשה מן המעשים כדי שלא יהא בין בני אדם<BR>
עול ורשעכיון שהיה יסוד התורה שהעולם מחודש,<BR>
ושהנברא תחילה איש אחד ממין האדם והוא אדם הראשון,<BR>
ושהזמן שעבר מקדם מאדם עד משה רבנו אלפיים וחמש<BR>
מאות שנה בקירוב, ואלו נאמרה להם ההודעה הזו בלבד,<BR>
היה האדם אז ממהר להסתפק במצאו את בני האדם נפוצים<BR>
בקצוי תבל בכללותה ועמים שונים ולשונות רחוקות זו<BR>
מזו מאד, לפיכך סילק את הספק הזה ביחסו את כולם<BR>
והסתעפותם והזכרת שמות אותם המפורסמים פלוני בן<BR>
פלוני, וימי חייהם והודעת מקום מגוריהם והסיבה<BR>
שגרמה לשינוי לשונותיהם ושגרמה להפצתם בקצוי תבל<BR>
ושהיתה ראשיתם במקום אחד ושפה אחת לכולם, שכך צריך<BR>
להיות, כיון שכולם בני איש אחד.<BR>
<FONT SIZE="-1">('מורה נבוכים לרמב"ם ג', נ)</FONT><BR>
<BR>

<hR>


<H3>דור הפלגה: זווית-ראיה אחרת</H3>

"אוהב  את הבריות" כיצד? מלמד שיהא אדם אוהב את<BR>
הבריות   ולא   יהא  שונא  את  הבריות,  שכן<BR>
מצינו באנשי  דור  הפלגה,  שמתוך  שאוהבין זה את<BR>
זה, לא רצה  הקב"ה  לאבדן  מן  העולם,  אלא  פזרן<BR>
בארבע רוחות  העולם,  אבל אנשי סדום מתוך שהיו<BR>
שונאים זה  את זה, אבדן הקב"ה מן העוה"ז ומן<BR>
העוה"ב שנאמר )בראשית  יג( "ואנשי  סדום  רעים<BR>
וחטאים לה' מאד" וחטאים  זה  גילוי  עריות,  לה'<BR>
זה  חילול  ה',  מאד שמתכוונין  וחוטאים.  הא<BR>
למדת:  מתוך ששונאין זה את זה, אבדן הקב"ה מן<BR>
העולם הזה ומן העולם הבא.<BR>
<FONT SIZE="-1">(אבות דרבי נתן פרק אחד עשר משנה יב)</FONT><BR>


דומני, שגזרה זו )של פיזור דור הפלגה( לא היתה<BR>
ענישה אלא דווקא תיקון גדול לטובת האנושות. עיקר<BR>
משמעותה של פרשת מגדל בבל אינה כלל בנסיון להקים<BR>
את המגדל, אלא היא מתייחסת למה שנאמר לפני זה:<BR>
שהיתה "כל הארץ" האנושות המחודשת שלאחר המבול<BR>
"שפה אחת ודברים אחדים". לאחר כשלון הבניה קמו<BR>
לשונות שונות וממילא גם דברים שונים. דומני שיסוד<BR>
המשגה, או החטא, של דור הפלגה איננו בבניית העיר<BR>
והמגדל אלא במגמה לקיים באמצעים מלאכותיים אלה את<BR>
המצב של "שפה אחת ודברים אחדים"  של ריכוזיות,<BR>
שבסגנון המודרני אנו קוראים לו טוטליטריות.<BR>
<FONT SIZE="-1">מתוך "הערות לפרשיות השבוע" לפרופ' ישעיהו)<BR>
ליבוביץ' ז"ל, עמ' 14-15(</FONT><BR>
<BR>

<hR>

<H2>ספר חדש</H2>


הופיע הספר: "הציונות הדתית בראיה מחודשת", בעריכת<BR>
מאיר רוט, בהוצאת "נאמני תורה ועבודה", 360 עמ'.<BR>
הספר מקבץ מאמרים נבחרים שפורסמו בשעתו ב"גיליון"<BR>
והוא מחולק לעשרה שערים: הציונות הדתית, חינוך,<BR>
פרשנות וביקורת, סמכות חכמים, דת ומדינה, יהדות<BR>
ומוסר, מעמד האישה, דת ומדע, ספרים ואישים.<BR>
מחיר הספר: 50 ש"ח )לצעירים 40 ש"ח(, לא כולל דמי<BR>
משלוח.<BR>
ניתן לרכוש את הספר במשרדי תנועת נאמני תורה<BR>
ועבודה, קיבוץ עין צורים, ד.נ. שדה גת 79510<BR>
</DIV>
<DIV ALIGN=right>
טל.: 08-8505226<BR>
פקס:                 08-8505227<BR>

<BR>
<hr>

<H3>מהנעשה בתנועה</H3>


<H4>נחפשה דרכינו ונחקורה"- ליל לימוד והתבוננות לזכרו"<BR>
של יצחק רבין ז"ל</H4>

<p align="right">

</p>
<BR>
במוצ"ש פרשת לך-לך, אור לי"ב במרחשון )31.10.98(<BR>
בין השעות 22.30 ל-1.00<BR>
נקיים לימוד משותף באוהל שיוקם ברחבת הסינמטק<BR>
בתל-אביב<BR>
במלאות 3 שנים לרצח  רבין<BR>



</DIV>


<P ALIGN="center">

</P>

</body></html>

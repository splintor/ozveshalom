<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> סוכות תשס"א</FONT><BR>
<FONT SIZE="3" COLOR="navy">גליון מס' 156 תשס"א</FONT><BR>

 </p>


<P ALIGN="RIGHT">
<B>      וחגתם  אתו חג לה' שבעת ימים בשנה חקת עולם<BR>
לדרתיכם                                        </B><BR>

<B> .בחדש השביעי תחגו אתו                         <BR>
)ויקרא  כג , מא(                               </B></P>

<h3 ALIGN="RIGHT">
מצוות החג  המוחשיות מייצגות את השמחה הרוחנית.  </h3>
<P ALIGN="RIGHT">
והנה  טעם  כל  הפרשה:  תחוגו את חג השם הגדול   <BR>
שבעת   ימים   שבמעשה  בראשית,    ותסמכו  להם   <BR>
השמיני  עצרת,   כענין  שנאמר  'למנצח על השמינית<BR>
' )תהילים ו א(,  וגם באותן השבעה תקחו בהם פרי עץ<BR>
הדר,   והלולב  באגודה,   ולכך הקדים האתרוג,  אבל<BR>
בשמיני  אינו  צריך,   כי  הוא  עצמו  הדר,  וזה <BR>
טעם 'וחגותם  אותו  חג  לה'  שבעת ימים בשנה',   <BR>
שתחוגו שבעת  הימים  עם  השנה ענין סבוב והקפה,  <BR>
מלשון 'וחוג  שמים'  )איוב כב יד(,  'ובמחוגה    <BR>
יתארהו' )ישעיה מד  יג(,   וכן  'המון  חוגג'    <BR>
)תהילים מב ה(,  וכבר רמזו רבותינו הסוד הזה, אמרו<BR>
בויקרא רבה: )ל ט(, פרי עץ הדר - זה הקב"ה, שנאמר<BR>
)תהילים צו, ו( 'הוד והדר לפניו', כפות  תמרים - <BR>
זה  הקב"ה,  שנאמר  )שם צב יג( 'צדיק כתמר יפרח',<BR>
וענף עץ עבות - זה הקב"ה, שנאמר )זכריה א  ח(    <BR>
'והוא עומד בין ההדסים אשר במצולה',  וערבי נחל - <BR>
זה  הקב"ה,  שנאמר )תהילים סח ה( 'סולו לרוכב    <BR>
בערבות'. ?)רמב"ן ויקרא  כג , מ(                </P>
<P ALIGN="RIGHT">
                                               </P>
<P ALIGN="RIGHT"><HR WIDTH="95%" ALIGN=CENTER>

</P>
<P ALIGN="RIGHT">
<B><FONT SIZE="+1"> ופרוש עלינו סוכת שלומך, סוכת רחמים וחיים ושלום</FONT></B></P>
<P ALIGN="RIGHT">

<FONT SIZE="-1"><I>           מאמר זה מוקדש לזכרה ולעילוי נשמתה של<BR>

סבתי האהובה                                    <BR>

 שרה הולנדר ז"ל                                <BR>

במלאת י"א חודשים לפטירתה                       </I></FONT></P>

<h2 ALIGN="RIGHT">
משמעות הישיבה בסוכה                            </h2>
<h3 ALIGN="RIGHT">
דרור ארליך                                     </h3>

<P ALIGN="RIGHT">
התורה אינה נוהגת לציין את טעמיהן של מצוותיה.   <BR>
מבחינה זו, מהווה מצות הישיבה בסוכה מצווה חריגה:<BR>
"בסוכות תשבו שבעת ימים וכו'  למען ידעו דורותיכם<BR>
כי בסוכות הושבתי את בני ישראל בהוציאי אותם מארץ<BR>
מצרים אני ה' אלוהיכם" )ויקרא כג מב-מג(.        </P>
<P ALIGN="RIGHT">
התורה מציינת, כטעם המצווה, אירוע מן ההיסטוריה  <BR>
היהודית, ומבקשת מעם ישראל לכונן, באמצעות קיום  <BR>
מצווה זו, זיקה מסוימת כלפי אותו אירוע. לקמן    <BR>
נראה, כי לזהותו של אירוע היסטורי זה השפעה רבה על<BR>
הבנת משמעות הישיבה בסוכה. כנקודת מוצא לדיון תשמש<BR>
מחלוקת תנאים, שעוסקת בדיוק בשאלת זהות זו:      </P>
<P ALIGN="RIGHT">
"כי בסוכות הושבתי את בני ישראל":               <BR>

 ענני כבוד היו -  דברי רבי אליעזר;   רבי עקיבא <BR>
אומר: סוכות ממש עשו להם."                      <BR>


           )תלמוד בבלי, סוכה יא, ע"ב(          </P>
<P ALIGN="RIGHT">
על פניו, לפנינו מחלוקת במישור העובדתי. רבי     <BR>
אליעזר רואה ב"סוכות" את ענני הכבוד, שליוו את בני<BR>
ישראל במסעם במדבר. לעומתו, סבור ר' עקיבא,      <BR>
שהכוונה לאותן סוכות ממשיות, שבנו בני ישראל לעצמם<BR>
כהגנה מפני האקלים המדברי הקשה )ראה רש"י שם, ד"ה:<BR>
'סוכות ממש'(. מבחינה מושגית, מופיעות במדרש סוכות<BR>
"רוחניות" לעומת סוכות מוחשיות, בעלות ממשות     <BR>
פיזית. להבחנה זו, בזהות מושא הזיקה הנדרשת, בין <BR>
חומר ורוח, עשויה להיות השלכה מעניינת על טעם    <BR>
מצוות הישיבה בסוכה. יתר על כן, אין זה בלתי סביר<BR>
לטעון, שפרשנותם של התנאים לפסוק מושפעת מהבנת   <BR>
תפקידו כנותן הטעם למצוות הישיבה בסוכה. כלומר,  <BR>
נקיטת העמדה הפרשנית-היסטורית עשויה להיות תוצאתה<BR>
של תפיסה בסיסית יותר בדבר טעמה של המצווה. ואכן,<BR>
אף הרמב"ן הבין היטב, כמתבטא בפירושו על התורה   <BR>
)ויקרא כג, מג(, שטעמה של המצווה משתנה בהתאם    <BR>
לעמדה התנאית בסוגיה זו. על פי הסברו של הרמב"ן, <BR>
מדגיש ר' אליעזר את זיכרון ההשגחה הניסית של הקב"ה<BR>
על בני ישראל במדבר בתודעה היהודית הדתית, ואילו <BR>
ר' עקיבא מדגיש את זיכרון השמירה האלוהית על בני <BR>
ישראל בתנאי חייהם הקשים.                       </P>
<P ALIGN="RIGHT">
 פרשני המקרא השונים נקטו עמדה במחלוקת תנאים זו,<BR>
כאשר נדרשו לפסוק שאליו היא מתייחסת. פרשנויות אלו<BR>
מובילות גם, בהתאם להנחת היסוד של הדיון, להדגשים<BR>
שונים בתפיסת טעמה של מצוות הישיבה בסוכה. להלן  <BR>
נבחן שני פירושים, שמתווים בבירור שני טעמים שונים<BR>
למצווה, לאור שתי העמדות במחלוקת התנאים הנדונה.  </P>
<P ALIGN="RIGHT">
  הרשב"ם, בפירושו על התורה )ויקרא כג מג(, מצדד <BR>
ברבי עקיבא וטוען, שמתוך זכירת מצבם החומרי הקשה <BR>
של בני ישראל במדבר, המסומל בישיבה במבנה הרעוע  <BR>
והעראי, מגיע האדם להכרת תודה לא-ל על מצבו החומרי<BR>
הטוב )כאשר מחסניו מלאים תבואה לאחר האסיף(.     <BR>
הרמב"ם ממשיך את ההגיון של המהלך וטוען, שבדרך זו<BR>
מחנכת מצוות הישיבה בסוכה את האדם לענווה ושפלות <BR>
רוח, וזו לשונו )מורה נבוכים חלק ג, פרק מג( .   </P>
<P ALIGN="RIGHT">
"החגים הללו )פסח וסוכות( מלמדים רעיון ומידות...  <BR>
הרעיון בסוכות: השרשת אותות המדבר לדורות. והמדות:<BR>
שיהא האדם זוכר תמיד ימי הרעה בימי הטובה כדי    <BR>
שתגדל תודתו את ה' ותושג לו הענוה ושפלות הרוח...וכן<BR>
יצאו מן הבתים וישבו בסוכת כדרך שעושים העמלים   <BR>
שוכני המדברות והיערות, כדי לזכור שכך היה מצבנו <BR>
לפנים - "כי בסוכות הושבתי את בני ישראל" - ועברנו<BR>
מזה לשכון בתי משכיות, במיטב המקומות שבעולם והדשן<BR>
ביותר, בחסדי ה' והבטחתו לאבותינו..."             </P>
<P ALIGN="RIGHT">
 עיקר טעם מצוות הישיבה בסוכה הוא, אם כן,       <BR>
חינוכי.                                        </P>
<P ALIGN="RIGHT">
 ר' מאיר שמחה הכהן מדווינסק מצדד בפירושו על    <BR>
התורה, "משך חכמה", בשיטת ר' אליעזר, ומסביר,    <BR>
שענני הכבוד היו אמצעי להגשמת ייעודה של יציאת   <BR>
מצרים. ייעוד זה חייב להפוך את בני ישראל לעבדי  <BR>
הקב"ה בלבד, וענני הכבוד, אשר הקיפו כל העת את   <BR>
חומריותם, גרמו להקדשתם המוחלטת לקב"ה. לסוכה יש <BR>
אפקט  דומה של הקפת החומריות - הן בשל צורתה והן <BR>
בשל הציווי על האדם להיכנס בה בכל חומריותו,     <BR>
ולקיים בתוכה את כל פעולותיו החומריות. טעמה     <BR>
העיקרי של הישיבה בסוכה הוא, לפיכך, תיאולוגי. אדם<BR>
היושב בסוכה מבטא בכך את הכרתו באדנותו המוחלטת של<BR>
הקב"ה עליו. יצוין, כי הרמב"ם עומד גם על טעם    <BR>
רעיוני למצווה זו- הזכרת 'אותות המדבר לדורות' - <BR>
שעשוי להתאים לדגש הרוחני של עמדת ר' אליעזר )מורה<BR>
נבוכים שם(. ]אי אפשר להימנע מאזכור עמדתו       <BR>
ה"שמימית" של רבי אליעזר במחלוקת על תנורו של    <BR>
עכנאי, ובכך שהתפאר שלא אמר מעולם דבר "שלא שמע  <BR>
מרבותיו"[                                      </P>
<P ALIGN="RIGHT">
לסיכום, עמדנו על בסיס מחשבתי אפשרי למחלוקת     <BR>
התנאים, ומצאנו כי טעמה של מצוות הישיבה בסוכה   <BR>
עשוי להדגיש פן חינוכי או פן תיאולוגי. למעשה, כל<BR>
אדם המקיים מצווה זו עשוי לבחור בפן המתאים יותר <BR>
לעמדתו הדתית ולעולמו החווייתי, או שמא לאמץ את  <BR>
שניהם גם יחד, כפי שניתן להבין את עמדת הרמב"ם,  <BR>
הואיל ושונות זו אין פירושה סתירה.              </P>
<P ALIGN="RIGHT">
<FONT SIZE="-1"><I> .דרור ארליך לומד פילוסופיה באוניברסיטת בר-אילן</I></FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
הארעיות והרוחניות מבטאים פשטות, צניעות והסתפקות<BR>
במועט.                                         </h4>
<P ALIGN="RIGHT">
מציאות חזק בעולם נקרא בית שהוא בנין קבוע.  וכן <BR>
המלכות   נקרא  בית  מפני  החוזק  והקביעות  שיש <BR>
למלכות, וכמו הכהונה נקרא בית מפני חוזק הכהונה  <BR>
שאין  לו  הסרה לעולם,  ולפיכך קרא מלכות בית דוד<BR>
סוכה,   לפי  שמלכות  בית דוד הוא מלכות אלקי לא <BR>
כמו  שאר  מלכות  שהוא חול,  ולפיכך לא קראו אותו<BR>
בית,  שהוא  בנין  קבוע  כמו  הדברים הטבעים שהם <BR>
בעולם  קבועים,  אבל הדברים האלקים אינם בעולם הזה<BR>
קבועים,   רק  הם  ארעי  כמו  הסוכה  שהיא  ארעי.<BR>
ולפיכך  קיימא לן  )סוכה  ב'  ע"א( 'סוכה דירת   <BR>
ארעי בעינן' - מפני  שהסוכה  מצוה  אלקית , ראויה<BR>
שתהיה הדירה שבה  ארעי  ולא  קבע. )נצח ישראל    <BR>
למהר"ל מפראג עמוד קנח/ב(                       </P>

<P ALIGN="RIGHT">
והנה מצות סוכה דירת ארעי בעינן )סוכה ב' ע"א(   <BR>
,וכתב בעל העקידה בטעם הפשוט  לרמז לאדם שיספיק לו<BR>
לאדם בעולם הזה די ההכרח  בלבד  כדירת  ארעי  ראשו<BR>
ורובו ושלחנו, כי עולם  הזה  דירת  ארעי, כי כל  <BR>
קניני עולם הזה בתים ושדות  וכרמים,  אין  לו    <BR>
לאדם  יסוד  מוסד  לסמוך עליהם  וכולם נאבדים    <BR>
ממנו.  וזהו ויסעו מרעמס"ס, כאשר  נוסעים  בני   <BR>
ישראל  מרעמס"ס הם כל קנייני העולם,    אשר      <BR>
ראשון    ראשון    שמסגלים    הם מתרוססים, אזי  <BR>
ויחנו  בסכות  יש להם חנייה ודי  הסיפוק  והכרח  <BR>
הדירת ארעי רק כסוכה ראשו ורובו ושלחנו,  ותניח  <BR>
דעתם בזה ולא ישתדלו לאסוף המון המותרות. )אגרא  <BR>
דכלה דף רצו/א(                                 </P>

<P ALIGN="RIGHT">
'מצוה קלה יש לי  וסוכה  שמה':   סוכה  הוא      <BR>
החוסה בשם ה' ואינו צריך לכלום   ומסתפק  בדירת  <BR>
ארעי  רק  לפי  שעה,  שמי שדואג  על  למחר  הוא  <BR>
מקטני  אמנה , רק די בדירת ארעי  לפי  שעה,  והוא <BR>
היפך  קנאה. , )קומץ המנחה לר' צדוק הכהן        <BR>
מלובלין-חלק שני יח(                            </P>

<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
קוראים מגיבים                                  </h3>
<P ALIGN="RIGHT">
בסיכום מאמרו )ש.ש  152( קובע ד"ר אבינועם רוזנק,<BR>
 כי דבריו של הרב עובדיה יוסף בעניין השואה הם   <BR>
חילול השם ברבים, ואילו הדיבה שהוציא הרבי מסאטמר<BR>
על הציונות היא במסגרת המחלוקת שהתנהלה בין      <BR>
הרבנים. קביעה זו אינה מתיישבת עם ההיגיון הפשוט.</P>
<P ALIGN="RIGHT">
הרבי מסאטמר מאשים את הציונים כי הם שהביאו את   <BR>
השואה ; יתר על כן, יש להזכיר כי הוא מנע מיהודים<BR>
רבים לעלות לארץ וכל להינצל מהחיה הנאצית. יש לכך<BR>
עדויות חיות במשפחתי. דבריו של הרב עובדיה יוסף  <BR>
גרמו אם כן לנזק הרבה יותר קטן, בלשון המעטה.    </P>
<P ALIGN="RIGHT">
למען הצדק יש גם להדגיש כי בראיון הבהרה לעיתון  <BR>
חרדי אומר הרב יוסף כי הנספים בשואה הם קדושים   <BR>
שכיפרו על חטאי העבר )בדומה לעשרת הרוגי מלכות(. </P>
<P ALIGN="RIGHT">
רוחו של הרבי מסאטמר אופיינית לרוב היהדות       <BR>
החרדית, וקולו של הצדיק הקדוש, הרב שלמה טייכטל, <BR>
היה קול בודד במדבר. לא היו עוד רבנים חרדים שתמכו<BR>
במפעל הציוני. ספרו של הרב טייכטל "אם הבנים שמחה"<BR>
הודפס לראשונה ב1943-  על-ידי הרב טייכטל ואזל   <BR>
ובגלל התנגדות בחוגים החרדים נמנעה המשפחה להוציאו<BR>
עד 1983 וגם אז הגן בנו על אביו בצורה זהירה, כדי<BR>
לא לעורר עליו את חמתם של אותם חוגים מסוימים.   </P>
<P ALIGN="RIGHT">
מיהו אם-כן המחלל  את השם ברבים? בוודאי לא יהיה <BR>
זה צודק להאשים בחילול השם רק את הרב עובדיה יוסף<BR>
ועוד בפסקנות שכזו. אם רוצים אנו בדרכי נועם     <BR>
ושלום, עדיף לחפש דרך להצדיק את האנשים ולא להאשים<BR>
אותם בחטאים שונים ומשונים.                     </P>
<P ALIGN="RIGHT">
                          <FONT SIZE="-1"><I>בינה רוטנברג, ירושלים</I></FONT></P>

<h3 ALIGN="RIGHT">
אבינועם רוזנק, כותב המאמר, מגיב:               </h3>
<P ALIGN="RIGHT">
תגובתה של גב' בינה רוטנברג היא בבחינת התפרצות  <BR>

לדלת פתוחה. איני חולק על הסתייגותה מעמדות אחרות<BR>
שהובעו בסוגיית השואה.                          </P>
<P ALIGN="RIGHT">
נטלתי על עצמי משימה מוגדרת ומצומצמת: למקם את   <BR>
דברי הרב עובדיה יוסף מול שאר העמדות הידועות לנו,<BR>
ולהצביע על אלמנט חילול השם שהוא חולל בקרב כלל  <BR>
ישראל )והייתי ער להבהרה שהוא הוציא לתקשורת,    <BR>
הבהרה שאינה ממעיטה מהנזק של דבריו הראשונים(.   </P>
<P ALIGN="RIGHT">
יחד עם זאת יש להדגיש, שדמותו של הרב עובדיה יוסף<BR>
שונה; כיון שלא הרי מי שמלמד רעיון או כותב ספר  <BR>
ורק מבקשי לקחו יחשפו אליו, כהרי מי שרעיונותיו  <BR>
מופצים בלווין לכל רוח ומשקלו הציבורי כה רב.    </P>
<P ALIGN="RIGHT">
כאמור, אני סבור שניסיון להיכנס לפנקס החשבונות  <BR>
של הקב"ה ולנסות להתחקות אחר סיבובי ההשגחה על ידי<BR>
הטלת דופי או פגם בבני קבוצות אחרות הוא מעשה לא <BR>
ראוי ככלל, ומעשה אווילי כשהוא נעשה ביחס לשואה  <BR>
בפרט. הנביאים, על פי רוב, נטו להוכיח את בני    <BR>
הקבוצה מהם הם באו, ולא לחזק את אמונת הקבוצה    <BR>
בצדקת דרכה על ידי הטלת רפש על האחר. דומני שראוי<BR>
לחקות התנהגות זו.                              </P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

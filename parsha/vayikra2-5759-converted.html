<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Vayikra</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  ויקרא </FONT><BR>
<FONT SIZE="3" COLOR="navy">גליון מס' 74 תשנ"ט</FONT>

 </p>


<P ALIGN="right">
'אדם כי יקריב מכם'  כי יקריב מעצמכם בוידוי     <BR>
דברים והכנעה  על  דרך 'ונשלמה פרים שפתינו'.    <BR>
וכאמרו 'זבחי אלהים רוח נשברה',  כי אין חפץ     <BR>
בכסילים המקריבים בלתי הכנעה קודמת.             </P>
<P ALIGN="right"><FONT SIZE="-1">
)ספורנו ויקרא  א , ב(                          </FONT></P>

<h3 ALIGN="right">
הקרבנות: מכם? מן הבהמה?                        </h3>
<P ALIGN="right">
מה  כתיב  למעלה  מן  הענין ? 'והיה  כי  יחטא   <BR>
ואשם והשיב  את  הגזלה'  ואחר  כך  'זאת תורת    <BR>
העולה'. אם בקשת  להקריב  קרבן,  לא תגזול לאדם  <BR>
כלום. למה? כי ה'  אוהב  משפט  שונא  גזל  בעולה. <BR>
 ואימתי  אתה מעלה עולה ואני מקבלה? כשתנקה ידך מן<BR>
הגזל. אמר דוד:  'מי  יעלה  בהר  ה'  ומי  יקום  <BR>
במקום קדשו? נקי כפים ובר לבב'. ומתחלת הקרבנות  <BR>
אתה למד 'אדם כי יקריב,  מכם'  אמר  הקדוש  ברוך <BR>
הוא: כשתהא מקריב לפני,  תהא  כאדם  הראשון  שלא <BR>
היה גוזל מאחרים, שהוא  היה יחידי בעולם.        <BR>
<FONT SIZE="-1">
 )ילקוט שמעוני ויקרא פרק ו, סימן תפ(           </FONT></P>
<P ALIGN="right">
'אדם כי יקריב מכם': מתוך הלשון הזה נראה כי אפשר<BR>
להקריב קרבן מן האדם, לפי שהיה לו לומר 'אדם מכם'<BR>
כי  יקריב  קרבן,   אבל  הכתוב  הוא  מונעו      <BR>
ואוסרו, ובאורו:   אדם  כשירצה  להקריב  מכם  קרבן<BR>
לה', מן הבהמה  מן  הבקר ומן הצאן תקריבו,  לא מן<BR>
האדם, וזהו  מאמר  הנביא  )ירמיה  יט( 'אשר לא   <BR>
צויתי ולא דברתי  ולא  עלתה על לבי'.  ומפני זה  <BR>
התחילה פרשת הקרבנות  במלת  אדם,   לומר כי אדם  <BR>
יהיה המקריב ולא  הקרבן.                        <BR>
<FONT SIZE="-1">
)רבינו בחיי ויקרא  א , ב(                      </FONT></P>
<P ALIGN="right">
'אדם  כי  יקריב  מכם קרבן לה' מן הבהמה' )ויקרא <BR>
א ב(.   יש  להבין מה דכתיב בתורת כהנים כמה פעמים<BR>
אדם.   ונראה לפי עניות דעתי דהנה, מן הסתם, באם <BR>
לא חטא אדם  הראשון, היה  ענין  הקרבת  קרבן     <BR>
באופן אחר כענין  מלאכים  בדרך  רוחני,  כמאמר   <BR>
השם יתברך  )שמות רבה ל"ח,  ד'( 'דברים אני מבקש',<BR>
לזאת כתיב מקודם אדם, כלומר  שבשביל  חטא  אדם   <BR>
צריך להיות התיקון על דרך זה, כי יקריב קרבן לה' <BR>
מן הבהמה.                                      <BR>
<FONT SIZE="-1">
 )יודעי בינה, עמוד נז(                         </FONT></P>


<P ALIGN="right"><HR WIDTH="95%" ALIGN=CENTER>
</P>
<h3 ALIGN="right">
מצווה ומציאות; שלמות, השלמה והתמודדות.         </h3>
<h3 ALIGN="right">
אביטל הוכשטיין                                 </h3>

<P ALIGN="right">
"אדם כי יקריב מכם קורבן לה' " )ויקרא  א, ב(    </P>
<P ALIGN="right">
אנו פותחים השבוע בקריאתו של ספר ויקרא. הרמב"ן, <BR>
בפתיחתו לספר, מתאר את תוכנו:                   </P>
<P ALIGN="right">
"הספר הזה הוא תורת כהנים ולוים ובאר בו עניני   <BR>
הקרבנות כולן ומשמרת המשכן...והנה רוב הספר הזה  <BR>
בקרבנות, בתורת הקרבן והמקריבים ובמקום שיתקרב   <BR>
בו..."                                         </P>
<P ALIGN="right">
כלומר, עניינו המרכזי של ספר ויקרא הוא הקורבנות.</P>
<P ALIGN="right">
במדרשים וכן בדיונים שונים בתלמוד, עולה השאלה,  <BR>
האמנם הקריבו ישראל קורבנות במדבר. שאלת שמירת   <BR>
המצוות על ידי ישראל במדבר, לא עולה רק לגבי     <BR>
קורבנות, היא עולה גם לגבי מצוות אחרות כגון שמירת<BR>
הפסח ושמירת השבת, ברית המילה, עבודה זרה.       </P>
<P ALIGN="right">
בספר במדבר, פרק ט', מתואר חג הפסח הראשון הנחגג <BR>
על ידי ישראל במדבר. במדרש ההלכה "ספרי במדבר" על<BR>
פסוקים אלו )ספרי בהעלותך פיסקה סז(, אנו מוצאים <BR>
את המדרש הבא:                                  </P>
<P ALIGN="right">
" 'ויעשו את הפסח בראשון בארבעה עשר יום לחודש': <BR>
בגנות ישראל הכתוב מדבר, שלא עשו אלא פסח זה בלבד.</P>
<P ALIGN="right">
וכן הוא אומר "הזבחים ומנחה הגשתם לי במדבר"     <BR>
וגו': ר' שמעון בן יוחי אומר: ישראל לא היו      <BR>
מקריבים, ומי היה מקריב? שבטו של לוי, שנאמר     <BR>
"ישימו קטורה באפך וכליל על מזבחך"              </P>
<P ALIGN="right">
ואומר: "ויעמד משה בשער המחנה ויאמר מי לה' אלי" <BR>
ישראל עבדו עבודה זרה ושבטו של לוי לא עבדו עבודה<BR>
זרה, שנאמר "כי שמרו אמרתך"                     </P>
<P ALIGN="right">
ואומר "כי מולים היו כל העם היוצאים ממצרים" וגו'<BR>
ישראל לא היו מולים, ומי היה מל? שבטו של לוי,   <BR>
שנאמר "ובריתך ינצרו" "                         </P>
<P ALIGN="right">
כלומר, לפי המדרש, ישראל לא עשו פסח כהלכתו במהלך<BR>
רוב שהותם במדבר. כמו כן, לא כל ישראל הקריבו    <BR>
קורבנות, נזהרו מפני עבודה זרה, ולא כולם מלו את <BR>
בניהם, אלא שבט לוי בלבד.                       </P>
<P ALIGN="right">
אם נדמיין את ישראל במדבר, נראה כי ישנו בסיס    <BR>
להניח כי עמדו בפניהם מכשולים אשר הקשו עליהם    <BR>
לשמור ולקיים את המצוות כולן. עמדו בדרכם הן     <BR>
מכשולים מהותיים והן תנאים טכניים. למשל, בעניין <BR>
עשיית ברית-מילה מוסבר ביבמות עא, ע"ב: "ובמדבר  <BR>
מאי טעמא )מדוע( לא מהול )לא מלו(? איבעית אימא  <BR>
)אם תרצה אמור( משום חולשא דאורחא, )בגלל חולשת  <BR>
הדרך( ואיבעית אימא משום דלא נשיב להו )שלא נשבה <BR>
להם( רוח צפונית )רוח נוחה(...". התנאים הקשים   <BR>
וחולשת הדרך מנעו את מילת הבנים.                </P>
<P ALIGN="right">
שאלה מהותית יותר נשאלת על עצם החיוב במצוות. מתי<BR>
קיבלו ישראל את פרטי ההלכות? האם כבר במדבר צוו  <BR>
וידעו לשמור ולקיים את המצוות כולן? במסכת חגיגה <BR>
)ו, ע"א( מתאר ר' ישמעאל את אופן קבלת כללי המצוות<BR>
ופרטיהן:                                       </P>
<P ALIGN="right">
"ר' ישמעאל אומר: כללות נאמרו בסיני ופרטות באהל <BR>
מועד"                                          </P>
<P ALIGN="right">
בהר סיני נאמרו העקרונות הכלליים, אולם פרטים    <BR>
רבים הקשורים למצוות נאמרו ונמסרו לישראל רק מאוחר<BR>
יותר עם בניית המשכן, כך שייתכן וישראל למדו לקיים<BR>
את המצוות לפרטיהן רק בשלבים מאוחרים יותר של    <BR>
שהותם במדבר ולא ידעו לקיימן במהלך כל שהותם בו. </P>
<P ALIGN="right">
אם-כן, אם היתה מציאות המדבר כה קשה, ואולי אף   <BR>
בלתי אפשרית, לקיום מצוות, מדוע מגונים ישראל על <BR>
שלא קיימו אותן? מהי הגנות עליה מדבר המדרש?     </P>
<P ALIGN="right">
נשוב לספרי במדבר )בהעלותך פיסקה סד( הדן בפסוקים<BR>
המתארים את קיום הפסח הראשון במדבר, ונבדוק את   <BR>
תשובתו:                                        </P>
<P ALIGN="right">
" 'וידבר ה' אל משה במדבר סיני בשנה השנית לצאתם <BR>
מארץ מצרים בחודש הראשון לאמר': בגנות ישראל הכתוב<BR>
מדבר, שהיה להם אחד עשר חודש שהיו חונים לפני הר <BR>
סיני".                                         </P>
<P ALIGN="right">
כלומר, גנותם של ישראל היא הישארותם בהר סיני,   <BR>
הישארותם במדבר. גנותם אינה אי-קיום המצוות אלא  <BR>
דווקא עמידתם הפסיבית מול הר סיני, חוסר עשייתם  <BR>
לקראת הכניסה לארץ. גנותם היא שהם מקבלים את     <BR>
המציאות שסביבם ושאינם פועלים לשנויה.           </P>
<P ALIGN="right">
לאחר חטא המרגלים, אנו מוצאים כי ישראל כן עושים <BR>
מאמץ מעשי לקראת כניסה לארץ: "וישכימו בבוקר ויעלו<BR>
אל ראש ההר לאמר הננו ועלינו אל המקום אשר אמר   <BR>
ה'...ויעפילו לעלות אל ראש ההר...וירד העמלקי    <BR>
והכנעני היושב בהר ההוא ויכום ויכתום עד החרמה"  <BR>
)במדבר  יד, מ-מה(. אם שינוי מעשי הוא הדבר      <BR>
המבוקש, אשר ישראל מגונים על חסרונו, מדוע נכשלת <BR>
עלייה זו?                                      </P>
<P ALIGN="right">
לאחר חטא המרגלים, לאחר שמקבלים ישראל את עונשם  <BR>
"ובניכם יהיו רועים במדבר ארבעים שנה" )במדבר יד <BR>
לג( ישראל מיואשים. האידיאל של כניסה לארץ, אליו <BR>
הם שואפים, נמוג, ומושא רצונם, הכניסה לארץ, הופך<BR>
בלתי אפשרי. פעולת המעפילים, בשלב זה, נעשית מתוך<BR>
ייאוש, ואולי אף כעס ומרד, שהרי אין פעולה מעין זו<BR>
אפשרית בגבולות מציאותם, ואכן הם נכשלים ונענשים. </P>
<P ALIGN="right">
כלומר, התנהגות על פי רצון ואידיאלים בלבד, אשר  <BR>
אינה מתחשבת בגדרות ההווה הנתון, ואינה מתפשרת על<BR>
פיהן, מביאה עליהם עונש ומפלה.                  </P>
<P ALIGN="right">
נדמה כי ישראל נמצאים בין הפטיש לסדן, מחד -     <BR>
במציאות שאינה מושלמת, מציאות בה אין הם יכולים  <BR>
לשמור את המצוות כולן, ומאידך - ללא אפשרות "פשוט"<BR>
להיכנס לארץ. הם נענשים ומגונים מכאן ומכאן. אולם,<BR>
רק לכאורה נראה כי הספרי מגנה אותם מפאת אי-קיום <BR>
המצוות, כגון אי הקרבת הקורבנות. למעשה ממקד הספרי<BR>
את הגנות לא באי-קיום המצוות, אלא דווקא בהישארותם<BR>
של ישראל במצב בו אין אפשרות לקיימן.            </P>
<P ALIGN="right">
אנו רואים כי ישנם מצבים בהם אין ישראל נשפטים על<BR>
בסיס קיום או אי קיום המצוות, אלא דווקא נשפטים על<BR>
המציאות בה הם מוכנים לחיות. הם מגונים על       <BR>
הישארותם במדבר, על השלמתם עם מציאות שלילית, לא <BR>
על הקשיים והמכשולים שמציאות זו שמה עליהם. מאידך,<BR>
נענשים ישראל על חוסר קבלת מגבלות המציאות, חוסר <BR>
המודעות לגדרותיה וסייגיה, על שיפוט מוטעה של    <BR>
"המותר" ו"האסור", ועל חוסר התאמת מעשיהם לאור   <BR>
המציאות.                                       </P>
<P ALIGN="right">
אנו לא מייצרים את מגבלות המציאות בה אנו חיים   <BR>
ואין אנו אחראיים להן, אך, אם נלמד מניסיון ישראל<BR>
במדבר, הרי שמוטלת עלינו האחריות למודעות לגבולות<BR>
התוחמים אותנו ולשינוי ואף התפשרות לאורם. מצד שני<BR>
נהיה אחראיים ואשמים אם לא נפעל לשינויה - ולא,  <BR>
הרי שמגונים אנו.                               </P>
<P ALIGN="right"><FONT SIZE="-1">
אביטל הוכשטיין למדה תלמוד באוניברסיטה העברית   <BR>
ומלמדת בבית המדרש לצעירים של מכון הרטמן.       </FONT></P>


<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
מיהו האדם המקריב ?                             </h3>
<P ALIGN="right">
אדם  לרבות  גרים,    שהם  מקבלים  ברית  כישראל <BR>
ולרבות  אפילו  אינו יהודי,  ואע"ג  דאדם  משמע  <BR>
כאן ישראל , מיהו   מדכתיב   אבתריה )מכיוון שכתוב<BR>
לאחר- מכן (   מכם,  דמשמע  מכם  ולא מאומות     <BR>
אחרות והוי מעוט אחר מעוט,  ואין מעוט אחר מעוט  <BR>
אלא לרבות אינו יהודי. וכן אמרינן בעלמא )אנו    <BR>
אומרים בדרך כלל( 'איש איש' לרבות אינו יהודי,   <BR>
שנודרים נדרים ונדבות כישראל.                   </P>
<P ALIGN="right">
<FONT SIZE="-1">                           (חזקוני ויקרא א , ב)</FONT></P>

<P ALIGN="right"><HR WIDTH="95%" ALIGN=CENTER>

</P>
<h4 ALIGN="right">
בהמות וחיות: עבודת ה' והתורה הם שלום בעולם.    </h4>
<P ALIGN="right">
עוד  יש לפרש שהכשיר הכתוב הבהמות אצל המזבח, כדי<BR>
 להורות  על  מדת  התמימות  ובה ראוי שיתנהג האדם,<BR>
 כי מין הבהמות תם,  ומשכנם בישוב,  ובהם בחר יעקב<BR>
אבינו שאמרה לו אמו )בראשית כז( 'לך נא אל הצאן', <BR>
והוא היה בוחר במדת השלום, ונקרא איש תם שתרגומו <BR>
גבר שלים,  והתורה שנתנה לזרעו כולה שלום,   שנאמר<BR>
  )משלי   ג( 'דרכיה   דרכי   נועם  וכל  תיבותיה <BR>
שלום',  וכן ישראל נקראו שולמית שנאמר )שיר   ז( <BR>
'שובי   שובי  השולמית',    לפי  שהם  אומה ששלום<BR>
העולמים דר בתוכה, לפיכך בחר הקב"ה המין הזה     <BR>
לקרבן, כי הקרבנות הם שלום בעולם.  ופסל את החיות,<BR>
    כי  עשו  הרשע  המרוחק  ממזרח  השמש בגבורתו <BR>
היה  איש שעיר, איש מדברי,  כענין שנאמר )בראשית <BR>
כה( 'יודע ציד איש שדה',  ובחר המין ההוא של     <BR>
חיות   אשר   משכנם   במדבר   מקום   החרבן      <BR>
והשממון,   והנה  זה בהפך מדת השלום,  ומטעם זה  <BR>
תרחיק  התורה  הגזית מהמזבח,  מפני הברזל שהוא   <BR>
החרב   המחריב  העולם,    והוא  ירושה  לעשו  וזה<BR>
שכתוב   )שמות  כ( 'כי  חרבך  הנפת  עליה        <BR>
ותחללה', ומפני  שהמזבח  מאריך  הימים והחרב מקצר<BR>
אותם                                           </P>
<P ALIGN="right">
דרשו  רז"ל  בזה  'אינו דין שיונף המקצר על      <BR>
המאריך'.                                       </P>
<P ALIGN="right"><FONT SIZE="-1">
) רבינו בחיי ויקרא א , ב(                      </FONT></P>
<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
מי תלוי במי: המנהיגות בעם או להפך?             </h3>
<P ALIGN="right">
"אם הכהן המשיח יחטא לאשמת העם": מה משמעות הל'  <BR>
כאן?                                           </P>
<P ALIGN="right">
יש שתי גישות שונות להבנת הדבר הזה, וניתן לבטא  <BR>
אותו במאמר חז"ל..: האם הדור - זאת אומרת, הדמות <BR>
החברתית, התרבותית והמוסרית שיש לאוכלוסיה מסוימת<BR>
בתקופה מסוימת - האם הדור לפי הנשיא )ז.א.       <BR>
המנהיגות היא-היא שמעצבת את פני העם(? או הנשיא  <BR>
לפי הדור)המנהיגות היא בהתאם לעם(? או כפי שנאמר <BR>
גם במאמרים המקובלים אצל אומות-העולם, לכל עם    <BR>
המנהיגות שהוא ראוי לה?                         </P>
<P ALIGN="right">
ובכן, יש שתי גישות ל"אם הכהן המשיח יחטא לאשמת  <BR>
העם": האם פירוש הדבר שחטא הכהן הגדול, שחטא בשגגה<BR>
)ז.א. משגה שעושה המנהיגות(, גורם לכך שגם העם   <BR>
חוטא? כלומר, חטא הכהן המשיח מביא לכך שגם העם   <BR>
אשם? או שמא פירושו שאשמת העם גורמת שגם הכהן    <BR>
המשיח חוטא? כלומר, הוא חוטא משום שהעם חוטא?    </P>
<P ALIGN="right">
 ואנחנו חוזרים לבעיה שיש לה משמעות             <BR>
חברתית-פוליטית עצומה: האם יש לתלות את קלקלת הדור<BR>
במנהיגות? או שמא נאמר שפרצופה של המנהיגות הוא  <BR>
כזה משום שהעם הוא כזה? ויש בזה נפקא-מינה גדולה:<BR>
במקרה אחד אנחנו יכולים לתקן את המצב על-ידי החלפת<BR>
המנהיגות; אבל העם אינו ניתן להחלפה, ולכן התיקון<BR>
תלוי בזה שכל אדם יתקן את עצמו.                 </P>
<P ALIGN="right"><FONT SIZE="-1">
) מתוך "הערות לפרשיות השבוע" לפרופ' ישעיהו     <BR>
ליבוביץ' ז"ל(                                  </FONT></P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

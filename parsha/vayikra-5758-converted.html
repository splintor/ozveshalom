<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Vayikra</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ויקרא </FONT><BR>
<FONT SIZE="3" COLOR="navy">גליון מס' 23 תשנ"ח</FONT>

 </p>

<DIV ALIGN=right>
<H3>הדבר הנבדל מן הגוף נקרא אש</H3>
כי אין ספק שהשכל דומה לאש, וכדכתיב - ככתוב -:<BR>
)ירמיהו כ"ג( "הלא כה דברי כאש נאם ה', וכפטיש<BR>
יפוצץ סלע". כלל הדבר: אין שם יותר ראוי אל השכל<BR>
מן אש, כי שם זה הונח אף להשם יתברך כדכתיב -<BR>
ככתוב -: )דברים ד'( "כי ה' אלקיך אש אוכלה הוא,"<BR>
שתראה מזה כי הדבר הנבדל מן הגוף נקרא בשם אש ,<BR>
לכך השכל הנבדל נקרא אש. ודבר זה מבואר מאוד,<BR>
והכתוב מוכיח כך כדכתיב )דברים ל"ג( "מימינו אש דת<BR>
למו", הרי התורה נקראת אש.<BR>
<BR>
<FONT SIZE="-1">(חידושי אגדות למהר"ל מפראג, חלק ד עמוד קכא )</FONT><BR>

<hR>

<H2>"מאהל מועד"</H2>
<H3>דבורה וייסמן</H3>

ספר ויקרא ופרשתנו נפתחים במשפט "ויקרא אל משה<BR>
וידבר ה' אליו מאוהל מועד לאמור". המדרש בויקרא<BR>
רבא עומד על הסדר התמוה מעט של המלים:<BR>
<BR>
"'מאהל מועד', אמר רבי אלעזר: אף על פי שנתנה תורה<BR>
סיג לישראל מסיני, לא נענשו עליה עד שנשנית באהל<BR>
מועד. משל לדיוטגמא )מסמך המכיל את גזירות המלך(<BR>
שהיא כתובה ומחתמת ונכנסה למדינה, אין בני המדינה<BR>
נענשים עליה עד שתתפרש להן בדימוסיה של מדינה )<BR>
בית המושל(, כך אף על פי שנתנה תורה לשראל מסיני,<BR>
לא נענשו עליה עד שנשנית להם באהל מועד, הדא הוא<BR>
דכתיב - ככתוב - )שיר ג, ד( 'עד שהביאתיו אל בית<BR>
אמי וגו' 'אל בית אמי' זה סיני 'אל חדר הורתי' זה<BR>
אהל מועד, שמשם נצטוו ישראל בהוראה." )ויקרא רבה<BR>
א,י(<BR>
<BR>
היינו מצפים אולי שהכתוב יסמוך את "מאוהל מועד" אל<BR>
"ויקרא" ויאמר: "ויקרא אל משה מאוהל מועד, וידבר<BR>
אליו ה' לאמור...", כדרך כל המקראות "וידבר...<BR>
לאמור". מדוע, אם-כך, נדחה "מאוהל מועד" ונסמך אל<BR>
"לאמור" ?<BR>
<BR>
הטענה במדרש היא שאף על פי שהתורה ניתנה מסיני,<BR>
התוקף המשפטי שלה, כולל האפשרות להיענש עליה,<BR>
נתווסף רק אחר כך, באוהל מועד. למה הדבר דומה?<BR>
לדיוטגמא )איגרת פקודת מלכות( שהיא כתובה בחותם<BR>
המלך שלוחה מידו להקרא ולהנתן לבני המדינה. אלה<BR>
יודעים כבר שאגרת זו נשלחה ומכירים את תוכנה, אך<BR>
אין הם נענשים עליה, עד שתתפרש להן בהקראה<BR>
בדימוסיה, ופירושו כך: אף על פי שניתנה תורה<BR>
לישראל מסיני, לא נענשו עליה עד שנשנית להם באוהל<BR>
מועד במקום אסיפת העם, הרי מעתה שני מקומות למתן<BR>
תורה לישראל: הר סיני, על ידי התגלות אלוקית<BR>
ישירה, ובאוהל מועד, במסגרת התאספות העם.<BR>
<BR>
בזה אני מבקשת לראות את כוחה של הקהילה כאבן יסוד<BR>
של היהדות. אדם יהודי אינו יכול לחיות חיי תורה<BR>
ומצוות באי בודד; הוא זקוק למנין לתפילה, על מנת<BR>
לקיים מצוות בין אדם למקום, והוא זקוק לאדם אחר על<BR>
מנת לקיים מצוות בין אדם לחברו. חז"ל אמרו שאין<BR>
התורה נקנית אלא בחבורה. מושג זה של קהילה מופיע<BR>
גם הלאה בספר ויקרא: בפרשת קדושים, כשכתוב "קדושים<BR>
תהיו", אומר רש"י "פרשה זו נאמרה ב"הקהל", ומוסיף<BR>
רבי יהודה אריה ליב אלטר מגור, בעל ה"שפת אמת":<BR>
"אדם יכול לזכות בקדושה רק... כשהוא רואה את עצמו<BR>
כחלק בלתי נפרד מקהל ישראל, אם יש "הקהל", יתכן גם<BR>
קדושים תהיו".<BR>
<BR>
אך, כמו שנאמר "...אליה וקוץ בה". ככל שקהילה<BR>
מסויימת מלוכדת יותר, כן קיימת בה סכנה של הסתגרות<BR>
מפני קהילות אחרות. שוב אנו נזקקים לדרשה המבוססת<BR>
על ספר ויקרא - הפעם מפרשת שמיני - שמופיעה בה<BR>
רשימת עופות טהורים וטמאים. אחד העופות המוזכרים<BR>
היא החסידה. פירש רש"י "...ולמה נקרא שמה חסידה?<BR>
שעושה חסידות עם חברותיה במזונות". הוסיף לזה רבי<BR>
יצחק מאיר מגור, בעל חידושי הרי"ם:"אם כן, הלא דין<BR>
הוא שהחסידה תהא עוף טהור, שהרי לפי הרמב"ן, כל<BR>
טומאתם של העופות היא משום אכזריותם היתירה? ברם,<BR>
מאחר שהיא עושה חסידות רק עם חברותיה, ואילו, מי<BR>
שאינה נמנית על חברותיה אין היא מסייעת לה<BR>
במזונות, לפיכך הריהי באמת טמאה". זהו האתגר של<BR>
הקהילתיות - לשלב כוח ואחדות כלפי פנים עם פתיחות<BR>
ואנושיות כלפי חוץ. האם שילוב זה הוא בכלל אפשרי?<BR>
<BR>
מכיוון שמתקרבים אנחנו הן לחג הפסח הבא עלינו לטובה<BR>
והן ליום הזכרון לשואה, ברצוני להזכיר כאן קהילה<BR>
אחת שכן פעלה בצורה כזאת וששימשה לנו דוגמא ומופת<BR>
לקהילתיות דתית-הומניסטית מבורכת. כוונתי לעיירה<BR>
בדרום צרפת בשם לה שמבון סורליגניון שבה, במשך<BR>
מלחמת העולם השניה, כ-5,000 נוצרים הצילו כ-5,000<BR>
יהודים. )סיפורה ההרואי של העיירה סופר בסרט<BR>
התיעודי המעולה נשק הרוח של פייר סובאג'(. רבים<BR>
ניסו להסביר תופעה מדהימה זו והועלו השערות שונות:<BR>
זו היתה קהילה הררית ומרדנית שמעולם לא קיבלה את<BR>
מרות הממשל המרכזי בפריז )או בוישי(, מנהיגה<BR>
הרוחני היה הכומר הכריזמאטי דניאל טרוכמי )הייתי<BR>
מוסיפה: זכר צדיק לברכה"( והם ראו ביהודים העם<BR>
הנבחר שעליו קראו בספר הספרים. אך ההסבר המשכנע<BR>
מכל הוא, שאנשי להשמבון היו ברובם המכריע<BR>
הוגנוטים, מיעוט פרוטסטנטי שבעצמו סבל מרדיפות<BR>
דתיות בידי הרוב הקתולי במאה ה-17. אנשי העיירה<BR>
זכרו, אם כן, את סבלם הם והזדהו עם הנרדף. מהזדהות<BR>
זו שאבו כוח להתמודד, אפילו נגד הצורר הנאצי.<BR>
<BR>
התורה במקומות רבים מצווה עלינו להבין את נפש הגר<BR>
ואף לאהבו "כי גרים הייתם בארץ מצרים". זאת איננה<BR>
התגובה האנושית האופיינית לסבל. לצערנו, בני אדם<BR>
רבים מדי שהיו קורבנות לתוקפנות או לדיכוי מגיבים<BR>
על ידי תוקפנות-יתר כלפי האחר. הדילמה של היהודי<BR>
החי בימינו - שני דורות לאחר השואה וחמישים שנה<BR>
להקמת המדינה - היא זאת: כיצד לבנות קהילה יהודית<BR>
חזקה ומשמעותית, על בסיס זכרונות קולקטיביים שלא<BR>
יפרנסו רגשות נקם אלא יזינו גישה הומניסטית, שוחרת<BR>
שלום ואחווה בין עמים , יהי רצון שבמשימה קשה זו,<BR>
תשמש קהילת להשמבון נר לרגלינו.<BR>
<BR>
<FONT SIZE="-1">ד"ר דבורה וייסמן מנהלת מכון "כרם" להכשרת מורים<BR>
וחברת ועד בקהילת ידידיה בירושלים</FONT><BR>

<hR><BR>

כל מה שתלמיד ותיק עתיד לחדש, כבר נאמר למש>"FONT COLOR="#000080" SIZE="3<ה<BR>
בסיני": תורה מן השמים בידי אדם.</FONT><BR>
<BR>
חדשי השנה הם חדשי הלבנה שנאמר " עולת חדש בחדשו",<BR>
ונאמר "החדש הזה לכם ראש חדשים" כך אמרו חכמים:<BR>
"הראה לו הקב"ה למשה במראה הנבואה דמות לבנה, ואמר<BR>
לו כזה ראה וקדש". והשנים שאנו מחשבין הם שני<BR>
החמה, שנאמר "שמור את חדש האביב". ) משנה תורה<BR>
לרמב"ם, הלכות קדוש החדש א, א(<BR>
אין ראיית הירח מסורה לכל אדם כמו שבת בראשית שכל<BR>
אחד מונה ששה ושובת בשביעי אלא לבית דין הדבר מסור<BR>
עד שיקדשוהו בית דין ויקבעו אותו היום ראש חדש הוא<BR>
שיהיה ראש חדש שנאמר החדש הזה לכם עדות זו תהיה<BR>
מסורה לכם<BR>
<BR>
<FONT SIZE="-1">(משנה תורה להרמב"ם, הלכות קדוש החדש א, ה)</FONT><BR>
<BR>
ויש כאן סוד גדול מאד מיסודות האמונה, שלא ידעוהו<BR>
ולא ירגישו בו אלא המעמיקים חקר, היינו, זה שאנו<BR>
מחשבים היום בחוץ לארץ בסדר העיבור שבידינו<BR>
ואומרים שיום זה ראש חודש ויום זה חג - הרי בשום<BR>
פנים לא בגלל חשבוננו אנו עושים אותו חג, אלא מפני<BR>
שביח-דין שבארץ ישראל כבר קבעו יום זה חג או ראש<BR>
חודש, ומפני שהם אמרו שהיום ראש חודש או היום חג,<BR>
הוא נעשה חג או ראש חודש, בין שהיתה פעולתם זו<BR>
על-פי חשבון או על פי ראיה... ואין אנו עושים היום<BR>
חשבון אלא כדי שנדע את היום שקבעו בו בני ארץ<BR>
ישראל, כיון שבסדר זה עצמו מחשבים וקובעים היום -<BR>
לא בראיה. ועל קביעתם אנו סומכים, ולא על חשבוננו,<BR>
ואין חשבוננו אלא לגלויי מלתא )כדי לגלות את הדבר(<BR>
<BR>
<FONT SIZE="-1">(ספר המצוות לרמב"ם, מצוה קנ"ג)</FONT><BR>

<HR>
<BR>

<FONT COLOR="#000080" SIZE="3">אשר נשיא יחטא":המוסר השלטוני בין מציאות לתקווה"</FONT><BR><BR>
"אשר נשיא יחטא", לשון אשרי, אשרי הדור שהנשיא שלו<BR>
נותן לב להביא כפרה על שגגתו, קל וחומר, שמתחרט על<BR>
זדונותיו. )רש"י ויקרא ד, כב בעקבות חז"ל בהוריות<BR>
י,ע"ב וספרא ה, א(<BR>
בכל המקרים האחרים נאמר "אם הכהן המשיח יחטא", "ואם<BR>
כל- עדת ישראל ישגו"- אבל על הנשיא נאמר:"אשר נשיא<BR>
יחטא".<BR>
ועל זה אנחנו מוצאים במקורות שלנו דבר נוקב ביותר.<BR>
כל נפש מישראל, ואפילו הכהן המשיח, ואפילו כל קהל<BR>
ישראל - ייתכן שיחטא, אבל אין זה מחוייב המציאות<BR>
ומחוייב ההגיון. ולכן נאמר שם "אם". אבל הנשיא<BR>
ודאי יחטא. מדוע? משום שהוא נשיא, ועצם השלטון יש<BR>
בו כדי לקלקל ולהשחית את האדם. לכן, אין התורה<BR>
מדברת על המקרה האפשרי )אם נשיא יחטא(, אלא היא<BR>
מתחילה קובעת:"אשר נשיא יחטא", משום שוודאי הוא<BR>
שהנשיא יחטא. לא תיתכן נשיאות, לא ייתכן שלטון,<BR>
שבעל השלטון לא ייכשל בחטא או בעבירה. וזהו היחס<BR>
הכללי של התורה לשלטון: היא מכירה בו ובסמכותו,<BR>
אבל - כבדהו וחשדהו.<BR>
<BR>
<FONT SIZE="-1">(מתוך הערות לפרשיות השבוע לישעיהו ליבוביץ ז"ל)</FONT><BR>

<hR>
<BR>
<FONT COLOR="#000080" SIZE="3">"ההתקרבות אל ה' דורשת לעתים שחיטתן של "פרות קדושות</FONT><BR><BR>
המצרים היו עובדים מזל טלה, ולפיכך היו אוסרים<BR>
שחיטת הצאן ומתעבים רועי צאן, וכן היו כתות מן<BR>
ה"צאבה" )עובדי אלילים שמרכזם בבבל( עובדים לשדים<BR>
וסוברים שהם מתדמים בצורת העזים ולפיכך היו קוראים<BR>
את השדים שעירים ולפיכך היו אותם כתות גם אוסרים<BR>
אכילת העזים. ולפיכך תמצא ההודים עד זמננו זה אינם<BR>
שוחטים את הבקר כלל - וכדי למחות עקבות ההשקפות<BR>
הבלתי נכונות הללו, נצטווינו להקריב לו שלושת<BR>
המינים דוקא מן המקנה מן הבקר ומן הצאן, כדי שיהא<BR>
המעשה אשר חשבוהו שיא המרי, בו מתקרבים לפני ה',<BR>
ובאותו המעשה מתכפרים החטאים, וכך מרפאים את<BR>
ההשקפות הרעות שהם מחלות הנפש האנושית בהפך אשר<BR>
בקצה השני.<BR>
<BR>
<FONT SIZE="-1">(מורה נבוכים לרמב"ם, חלק ג', פרק מ"ו)</FONT><BR>

<hR>

<H3>'נדרשת ענוה בעבודת ה</H3>
"ונפש כי תחטא ועשה אחת מכל מצות ה' אשר לא תעשינה<BR>
ואשם". כי הנה ידוע יותר מה שהאדם עובד את הקדוש<BR>
ברוך הוא, יותר הוא בעיני עצמו כלא נחשב נגד גדולת<BR>
הבורא יתברך, אבל כשהאדם עושה מצוה והוא סובר שהאו<BR>
עובד את ה', זה המצוה אינו נחשב לו לכלום, וזהו<BR>
פירוש הפסוק "ונפש כי תחטא", כלומר: מה החטא?<BR>
"ועשה אחת מכל מצות ה' אשר לא תעשינה ואשם", כלומר<BR>
שהמצוה הזאת יעשה לו כלא, והוא סובר שעובד ה'<BR>
כראוי ואשם.<BR>
<BR>
<FONT SIZE="-1">מתוך פירוש "קדושת לוי" על התורה לרבי לוי יצחק)<BR>
מברדיצ'ב(</FONT><BR>
</DIV>















<P ALIGN="center">

</P>

</body></html>

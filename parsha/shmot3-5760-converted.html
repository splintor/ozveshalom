<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Shmot</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת שמות</FONT><BR>
<FONT SIZE="3" COLOR="navy">גליון מס' 115 תש"ס</FONT><BR>

 </p>

<P ALIGN="RIGHT">
ותרד  בת פרעה לרחץ על היאר ונערתיה הלכת על יד<BR>
היאר   ותרא   את  התבה  בתוך  הסוף  ותשלח  את<BR>
אמתה ותקחה. ותפתח ותראהו את הילד והנה נער בכה<BR>
ותחמל עליו, ותאמר: מילדי העברים זה. 'ותאמר <BR>
אחתו  אל בת פרעה: האלך וקראתי לך אשה מינקת מן<BR>
העברית ותינק לך את הילד?  )שמות ב, פסוקים ה, ו,<BR>
ז(</P>
<P ALIGN="RIGHT">
ט'  נכנסו בחייהם בגן עדן,  ואלו הן: חנוך בן<BR>
ירד, ואליהו ומשיח,  ואליעזר  עבד  אברהם,  וחירם<BR>
מלך צור, ועבד מלך  הכושי,  ויעבץ  בנו של רבי<BR>
יהודה הנשיא, ובתיה בת  פרעה,  וסרח בת אשר, ויש<BR>
אומרים אף ר' יהושע בן לוי. )מסכת דרך ארץ זוטא<BR>
פרק ראשון, משנה ח(</P>
<P ALIGN="RIGHT">
ואשתו היהדיה ילדה את ירד אבי גדור ואת חבר אבי<BR>
שוכו  ואת  יקותיאל  אבי  זנוח  ואלה  בני בתיה בת<BR>
פרעה אשר לקח מרד. )דברי הימים א ; ד, יח(</P>
<P ALIGN="RIGHT">
'ואלה  בני בתיה בת פרעה אשר לקח מרד': אמאי  קרי<BR>
 לה )למה קוראים לה(  יהודיה? על שום שכפרה בעבודה<BR>
זרה, דכתיב  }שמות  ב'{ 'ותרד בת פרעה לרחוץ על<BR>
היאור' ואמר  רבי  יוחנן:  שירדה  לרחוץ  מגילולי <BR>
בית אביה. ילדה?!  והא  רבויי  רביתיה )הרי היא רק<BR>
גידלה אותו( ? לומר לך שכל המגדל יתום ויתומה בתוך<BR>
ביתו, מעלה עליו הכתוב כאילו ילדו. ירד זה  משה,<BR>
ולמה נקרא שמו ירד? שירד להם לישראל מן בימיו, <BR>
גדור  שגדר  פרצותיהן של ישראל, חבר שחיבר את  <BR>
ישראל  לאביהן  שבשמים,  סוכו  שנעשה  להם לישראל <BR>
כסוכה,  יקותיאל  שקוו  ישראל  לאל בימיו, זנוח <BR>
שהזניח  עונותיהן של ישראל, אבי אבי אבי, אב בתורה<BR>
 אב  בחכמה  אב  בנביאות.  'ואלה  בני  בתיה אשר <BR>
לקח  מרד';  וכי  מרד שמו, והלא כלב שמו? אמר<BR>
הקדוש  ברוך  הוא:  יבא  כלב  שמרד  בעצת <BR>
מרגלים וישא  את  בת  פרעה שמרדה בגלולי בית אביה.<BR>
)בבלי מגילה  יג, ע"א(</P>
<P ALIGN="RIGHT">
<HR>	</P>

<h2 ALIGN="RIGHT">
ברית מילה ביום השמיני</h2>

<h3 ALIGN="RIGHT">
יוסי מורגנשטרן</h3>

<P ALIGN="RIGHT">
בפרשתנו  מסופר על לידתו של משה רבינו :  </P>
<P ALIGN="RIGHT">
"ותהר האשה ותלד בן, ותרא אתו כי טוב הוא ותצפנהו<BR>
שלשה ירחים". )שמות  ב, ב(.</P>
<P ALIGN="RIGHT">
הרמב"ן מעיר על הפליאה בפסוק ונותן פתרונו:  </P>
<P ALIGN="RIGHT">
"ידוע כי כל הנשים אוהבות את בניהם, יפים ושאינם<BR>
יפים, וכלנה תצפנינה אותן בכל יכלתן, ואין צורך<BR>
ראיה לטענה כי טוב הוא. אבל פירוש הטובה הזאת,<BR>
. "&hellip;שראתה בו טוב מחודש וחשבה כי יארע בו נס וינצל<BR>
 הרמב"ן רוצה ללמד אותנו שה"טוב" שראתה אמו של משה<BR>
רבנו לא היתה הרגשה סובייקטיבית של אם - שהרי כל<BR>
האמהות חושבות שהבן הנולד הוא 'טוב',  אלא היה טוב<BR>
אובייקטיבי במשה שהיא ראתה. בפירוש זה  מסביר<BR>
הרמב"ן  ,כבדרך אגב, מה היה קשה לרש"י כשפרש את<BR>
הפסוק "כשנולד נתמלא הבית כלו אורה", אולם הרמב"ן<BR>
אינו מקבל פירוש זה. </P>
<P ALIGN="RIGHT">
המקור לדברי רש"י נמצא בגמרא: </P>
<P ALIGN="RIGHT">
"ותרא אותו כי טוב הוא - תניא: ר"מ אומר: טוב<BR>
שמו; ר' יהודה אומר: טוביה שמו; רבי נחמיה אומר:<BR>
הגון לנביאות; אחרים אומרים: נולד כשהוא מהול;<BR>
וחכמים אומרים: בשעה שנולד משה - נתמלא הבית כולו<BR>
אור, כתיב הכא )כאן(: "ותרא אותו כי טוב הוא",<BR>
וכתיב התם )שם(: )בראשית א( "וירא אלהים את האור<BR>
כי טוב." : )סוטה י"ב , ע"א' ; שמות רבה פ' א'(.</P>
<P ALIGN="RIGHT">
רש"י מפרש על פי דעת החכמים בגמרא, כי יש לפירוש<BR>
זה אחיזה בלשון הכתוב - בפעם הראשונה שהמילה 'טוב'<BR>
מופיעה בתורה היא מתייחסת למושג אור. לפיכך טוען<BR>
רש"י  שהמיוחד במשה קשור לאור.</P>
<P ALIGN="RIGHT">
נדמה שלפי זה אפשר להסביר עוד דעה בגמרא.  מניין<BR>
לדעת "אחרים" בגמרא שמשה נולד מהול? בכתוב בבראשית<BR>
"וירא אלהים את האור כי טוב" ה"טוב" פירושו טוב<BR>
מוחלט - מושלם - ללא פגם. הטוב אצל הקב"ה אינו טוב<BR>
יחסי.   כאשר הילד נולד עם עורלה הוא עדיין פגום.<BR>
האב והקב"ה שותפים בבריאת הילד. רק לאחר שהאב<BR>
מקיים מצות ברית מילה, הילד מושלם וראוי לקיים<BR>
מצוות.  </P>
<P ALIGN="RIGHT">
רעיון השותפות בין הקב"ה לבין האדם, מופיע בספר<BR>
החינוך, פרשת לך-לך, מצווה ב', מצות מילה: "וענין<BR>
מצוה זו היא... והעם הנבחר חפץ השם יתברך להשלים<BR>
תכונתו, ורצה להיות ההשלמה על ידי האדם, ולא בראו<BR>
שלם מבטן, לרמוז אליו כי כאשר תשלום צורת גופו על<BR>
ידו, כן בידו להשלים צורת נפשו בהכשר פעולותיו." </P>
<P ALIGN="RIGHT">
לפי דעת "אחרים" בגמרא משה נולד מהול.  האם<BR>
הסתכלה על הילד וראתה שהוא ללא פגם - או במילים<BR>
אחרות "כי טוב הוא".  לפי פירוש "עץ יוסף" על מדרש<BR>
רבה , יש רמז לפירוש זה בלשון הפסוק, שהרי היה<BR>
אפשר לכתוב "...ותרא כי טוב הוא".  למה כתוב "ותרא<BR>
אתו"?  המילה "אתו" מיותרת ומתייחסת, לפי פירוש<BR>
זה, למילה שראתה אמו ולפיכך הבינה ש"טוב הוא". </P>
<P ALIGN="RIGHT">
לפיכך ניתן להסביר מדוע נצטווינו לקיים את מצות<BR>
ברית מילה דווקא ביום השמיני.  כפי שהסברנו לעיל<BR>
,לפי ספר החינוך, הקב"ה והאדם שותפים בבריאת העולם<BR>
- הקב"ה בורא יש מאין והאדם עוסק בתיקונו של עולם.<BR>
האדם עובד את האדמה , ממשיך ומשתתף במעשה בראשית.<BR>
השיתוף הזה בא לידי ביטוי במצות ברית מילה. הילד<BR>
נולד פגום. העורלה בגופו מונעת ממנו לקיים מצוות<BR>
בשלמות.  רק על ידי מעשה האב, הילד נעשה בריאה<BR>
שלימה ויכול לקיים את מצוות התורה כראוי.  הקב"ה<BR>
ברא את העולם בשבעה ימים - וביום השמיני האדם<BR>
מתחיל את תפקידו כמתקן העולם.</P>
<P ALIGN="RIGHT">
היום השמיני הוא מתנה שניתנה על-ידי הקב"ה לאדם. <BR>
אחרי שבעה ימי בראשית, האדם נכנס לעולם הנפלא של<BR>
הקב"ה ונעשה שותף לבריאה.  כל מעשה אדם - קטן או<BR>
גדול -   מהווה תיקונו של עולם. וזו הברית האמיתית<BR>
בינינו לבין הקב"ה.</P>
<P ALIGN="RIGHT">
בשבת זו חל "באג אלפיים". הרבה מאד משאבים הושקעו<BR>
לפתרון בעיה זו, העובדה שהוא חל בשבת אומרת דרשני.<BR>
קיים מאמץ עולמי לתקן את העולם - שהמחשב ישרת<BR>
אותנו ולא ישתלט עלינו. שבת זו באה ללמדנו את<BR>
הדרכים השונות בהם אפשר להיות שותף של הקב"ה.  כך<BR>
או כך אנו מתעסקים בתיקונו של עולם.  הן בישיבה על<BR>
יד מסך המחשב  והן בישיבה על יד שולחן השבת.  	</P>

<P ALIGN="RIGHT"><FONT SIZE="-1">
יוסי מורגנשטרן הוא מתכנת מחשבים בבנק לאומי   <BR>
ומסיים תאר שני בתנ"ך באוניברסיטת בר אילן.</FONT></P>
<P ALIGN="RIGHT">
<HR></P>
<h4 ALIGN="RIGHT">
"...  ויסתר  משה  פניו  כי  ירא  מהביט אל<BR>
האלהים." )שמות ג, ו(:גנאי או שבח?</h4>
<P ALIGN="RIGHT">
}שמות  ל"ג{ 'ויאמר:  לא  תוכל  לראות  את פני':<BR>
תנא משמיה  דרבי  יהושע  בן  קרחה:  כך  אמר לו<BR>
הקדוש ברוך  הוא  למשה:  כשרציתי  לא רצית, עכשיו<BR>
שאתה רוצה,  איני רוצה. ופליגא דרבי שמואל בר<BR>
נחמני אמר רבי יונתן, דאמר רבי שמואל בר נחמני אמר<BR>
רבי יונתן: בשכר  שלש  זכה  לשלש;  בשכר }שמות<BR>
ל"ד{ 'ויסתר משה  פניו'  זכה  לקלסתר  פנים,  בשכר<BR>
 'כי  ירא'  זכה }שמות  ג'{ ל'וייראו  מגשת <BR>
אליו',  בשכר 'מהביט'  זכה }במדבר י"ב{ ל'ותמונת<BR>
ה' יביט'. )בבלי ברכות  ז, ע"א(</P>

<P ALIGN="RIGHT">
נאמר שמשה הסתיר פניו "כי ירא מהביט אל האלהים"<BR>
והרי זהו משה שאחר כך נאמר עליו "ודבר ה' אל משה<BR>
פנים אל פנים", וגם "ותמונת ה' יביט". אין סתירה<BR>
בין הדברים האלה. "תמונת ה' יביט" - הכרת אלהים<BR>
אמיתית - היא דווקא ההכרה שאין האדם מכיר את<BR>
האלהים. ולכן משה "מסתיר את פניו", משום שהוא הכיר<BR>
את האלהים.</P>
<P ALIGN="RIGHT">
ודבר זה אמר בצורה נוקבת ביותר רש"י, שבו אנו<BR>
רואים את מגלם האמונה התמימה אך השלמה, על דברי<BR>
הגמרא: "כל הנביאים הסתכלו באספקלריא שאינה מאירה,<BR>
ומשה רבנו נסתכל באספקלריא מאירה". רש"י מוסיף<BR>
ומסביר: "כל הנביאים הסתכלו באספקלריא שאינה מאירה<BR>
- וחשבו שראו אותו, ומשה רבנו הסתכל באספקלריא<BR>
מאירה - וידע שלא ראהו בפניו". זאת היא הכרת האל<BR>
הטרנסצנדנטי. )מתוך הערות לפרשיות השבוע לפרופ'<BR>
ישעיהו ליבוביץ' ז"ל, עמ' 41(</P>


<P ALIGN="RIGHT"><HR>
</P>
<h3 ALIGN="RIGHT">
"אדמת קודש"</h3>
<P ALIGN="RIGHT">
פירשו   רז"ל   )בבא בתרא,  עה( 'פני  משה  כחמה <BR>
ויהושע כלבנה'  כי  כמו  שהלבנה  מאירה  מצד אחד<BR>
וחשוכה מצד שני, כך יהושע האיר מצד השכל, והיה<BR>
חשוך מצד החומריות  שנשאר בו, אבל פני משה כחמה<BR>
המאירה מכל  צד,  כך משה נזדכך גם בחלק החומריות<BR>
שבו כל כך  עד  שזכה  לקירון  עור  פני  החומר, <BR>
כי נזדכך ע"י שעמד  בהר  מ'  יום בלא אכילה ושתיה<BR>
והיה ניזון מן זיו  שכינתו  יתברך,  לכך נאמר למשה<BR>
'של נעליך' -  שנים במשמע -  רמז  לשלילות <BR>
החומריות מן כל שני חלקיו, הן  זיכוך  כח השכלי מן<BR>
התערבות החומריות שבו, הן זיכוך  כח  החומרי  עצמו<BR>
 ולכך  אמר  כנותן טעם 'כי המקום  אשר  אתה  עומד <BR>
עליו  אדמת  קודש'  ושם מקום  מורה  על  המדריגה, <BR>
ואמר  כי המדריגה אשר אתה  עומד בה היא שאפילו חלק<BR>
האדמה שבך קודש הוא  זה שאמר הכתוב:  'אדמת  קודש <BR>
הוא' ולפי שאתה במדריגה גדולה כזו, על-כן אמרתי<BR>
'אל תקרב הלום' להציץ בשכינה 'כי   לא   יראני  <BR>
האדם  וחי'  ואפילו  המלאכים  אינן מתקרבים  אליו <BR>
יתברך  להביט  במהותו  יתברך,  כל שכן האדם בהיותו<BR>
בחיים בעולם הזה. )כלי יקר שמות ג , ה(</P>


<P ALIGN="RIGHT"><HR>
</P>
<h3 ALIGN="RIGHT">
טובתנו אינה בהכרח על חשבון סבלם של אחרים</h3>
<P ALIGN="RIGHT">
וטעם 'ראה ראיתי': אמנם  ראיתי,   וזה טעם המקור<BR>
בכל מקום כשיושם לכפל,  כמו עלה נעלה יכול נוכל,<BR>
כי ענינו כטעם אמנם להורות  שהאמת  כך  הוא,  אף<BR>
על פי שיטעון הטוען ויאמר הפך זה,  כענין ידעתי<BR>
בני ידעתי כלומר, אף על פי  שראיתי  את עני עמי<BR>
אשר במצרים,  כמו שהורה</P>
<P ALIGN="RIGHT">
היות  המלאך  בתוך  הסנה,   ואף על פי שעל צריהם<BR>
אשיב  ידי  כמו  שהורה  האש בסנה,  מכל מקום לא<BR>
יסופו המצרים הצרים אותם בכל מכות שאשלח בם, כמו <BR>
שהורה  ענין  והסנה  איננו  אכל,  כי אמנם אין<BR>
הכונה   במכות  שאביא  עליהם  להכריתם  ולהושיב<BR>
ישראל במקומם, אבל להציל ישראל מידם ולהושיבם<BR>
במקום אחר. )ספורנו שמות  ג, ז(</P>

<P ALIGN="RIGHT">
הנהו  בריוני  דהוו  בשבבותיה  דרבי  מאיר והוו<BR>
קא מצערו   ליה  טובא )בריונים אלו שגרו בשכנותו<BR>
של רבי מאיר ציערו אותו רבות( . הוה  קא  בעי  רבי<BR>
 מאיר  רחמי עלויהו  כי  היכי  דלימותו  )ורבי<BR>
מאיר היה מתפלל עליהם שימותו(</P>
<P ALIGN="RIGHT">
 אמרה ליה ברוריא דביתהו )אמרה לו ברוריה אשתו(:<BR>
מאי דעתך משום דכתיב }תהלים ק"ד{ 'יתמו חטאים' מי <BR>
כתיב  חוטאים )האם כתוב חוטאים?(? חטאים כתיב'!<BR>
ועוד שפיל לסיפיה</P>
<P ALIGN="RIGHT">
דקרא  )לך לסופו של הפסוק(  'ורשעים עוד אינם'<BR>
כיון 'דיתמו חטאים, ורשעים עוד  אינם'  אלא  בעי <BR>
רחמי עלויהו דלהדרו בתשובה ורשעים עוד אינם )אלא<BR>
תתפלל עליהם שיחזרו בתשובה(.</P>
<P ALIGN="RIGHT">
 בעא רחמי עלויהו והדרו בתשובה )התפלל עליהם<BR>
וחזרו בתשובה(. )בבלי ברכות  י, ע"א(</P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

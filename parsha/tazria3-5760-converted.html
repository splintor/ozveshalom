<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Tazria</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת תזריע</FONT><BR>
<FONT SIZE="3" COLOR="navy">גליון מס' 129 תש"ס</FONT><BR>

 </p>


<P ALIGN="RIGHT">
<B>אשה כי תזריע וילדה זכר וטמאה שבעת ימים כימי נדת<BR>
דותה תטמא.                                     <BR>
        וביום השמיני ימול בשר ערלתו. )ויקרא    <BR>
יב, ב-ג(                                       </B></P>


<h4 ALIGN="RIGHT">
אשה כי תזריע...וטמאה שבעת ימים... וביום השמיני ימול<BR>
בשר ערלתו                                      </h4>
<P ALIGN="RIGHT">
ראינו ששבעת ימי טומאה מסיימים תקופה של מצב שיש <BR>
להתגבר עליו: אדם יוצא מכלל נברא נטול חירות )שש(<BR>
ונעשה אדם בעל חירות )שבע(; ואין הוא זוכה לכך אלא<BR>
מתוך ברית עם ה'. ואילו ביום השמיני הוא נולד מחדש<BR>
למען התפקיד היהודי; לידה זו היא על יסוד החירות <BR>
האלוהית של האדם - לצורך קיום נעלה יותר של ייעוד<BR>
אותה חירות. היום השמיני הוא חזרה על היום הראשון<BR>
- בדרגה נעלה יותר; כביכול, הוא "אוקטאווה" של   <BR>
היום הראשון של הלידה הגופנית. עתה, כוח הכפייה של<BR>
חוקי הטבע - שנתגלה באם ובבנה בשעת הלידה הגופנית<BR>
- גרם לאם את שבעת ימי טומאת הלידה; וסיבה זו עצמה<BR>
דורשת גם ביחס לבן - במקרים רגילים - השלמת שבעה <BR>
ימים לפני קיום מצוות מילה. כנגד זה, אם האם לא  <BR>
היתה בת ישראל בשעת הלידה - ולא נטמאה אפוא טומאת<BR>
לידה - הרי המילה, ולא הלידה קשרה  את הבן ליהדות;<BR>
נמצא, שהמילה כשלעצמה היא התחלה חדשה של חיים -  <BR>
בלא קשר עם מה שקדם.                            <BR>

<FONT SIZE="-1">       (מתוך פירוש הרש"ר הירש על ויקרא יב, ב-ג)</FONT></P>

<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
עם המקדש ובלעדיו - בתקווה לחידוש ימינו כקדם -  </h2>

<h3 ALIGN="RIGHT">
 חנוך גולדברג                                  </h3>

<P ALIGN="RIGHT">
	פרשתנו פותחת בדיני טומאת יולדת, וכך מתחילה    <BR>
בדיני "ארבעה מחוסרי כפורים" לפי הסיווג של המשנה<BR>
בכריתות ב: א הזב, והזבה, והיולדת, והמצורע. מסביר<BR>
הרמב"ם "ולמה נקראו מחוסרי כפרה? שכל אחד מהן אע"פ<BR>
שטהר מטומאתו וטבל והעריב שמשו, עדיין הוא חסר ולא<BR>
גמרה טהרתו כדי לאכול בקדשים עד שיביא קרבנו,    <BR>
וקודם שיביא כפרתו אסור הוא לאכול בקדשים....."  <BR>
קיימים אפוא שני שלבים בטהרת היולדת, שלב ראשון של<BR>
ז' ימי טומאה לילדה זכר ו-י"ד ימים לילדה נקבה   <BR>
"כימי נדת דותה תטמא", ושלב שני בתום ימי "המלאת",<BR>
ככתוב "ואל המקדש לא תבוא עד  מלאת ימי טהרה".   <BR>
טומאת יולדת האוסרת אשה על בעלה כנדה נובעת מעצם <BR>
הלידה ולא מראיית דם, ועל כן "כל היולדת טמאה כנדה<BR>
ואע"פ שלא ראתה דם" )רמב"ם הל' אסורי ביאה י:א(. <BR>
יתירה מזו, לפי דין תורה כל דם שתראה תוך 40 ימים<BR>
ללידת זכר ו- 80 ימים לנקבה היא "דם טוהר" ככתוב <BR>
בפסוק "תשב בדמי טהרה" ועל כן אשה לא יכולה להיות<BR>
לנדה או זבה בימים אלו.                         </P>
<P ALIGN="RIGHT">
בימינו, ההלכה נקבעה שאיננו מבחינים בין דם נדות <BR>
וזבות לדם טוהר, ועל כל דם, האשה צריכה ימים נקיים<BR>
וטבילה להיטהר לבעלה )עיין יו"ד סי' קצ"ד ס"א(,  <BR>
אבל מעיון בספרי הגאונים והראשונים עולה שהיו    <BR>
חילוקי מנהגים בדם טוהר במקומות שונים מאות בשנים,<BR>
להקל ולהחמיר. להקל -  כמובא ברא"ש "אבל בדם טוהר<BR>
לא החמירו ועדיין נשאר העניין על דין תורה וכן   <BR>
נוהגין בצרפת ובאשכנז" }נדה י:ו(. להחמיר - כמובא<BR>
ברמב"ם )איסורי ביאה י"א:טו( : "וכן זה שתמצא    <BR>
במקצת מקומות ותמצא תשובות למקצת הגאונים שיולדת <BR>
זכר לא תשמש מטתה עד סוף ארבעים, ויולדת נקבה אחר<BR>
שמונים, ואע"פ שלא ראתה דם אלא בתוך השבעה, אין זה<BR>
מנהג אלא טעות הוא באותן התשובות ודרך אפיקורסות <BR>
באותן המקומות ומן הצדוקין למדו דבר זה, ומצוה   <BR>
לכופן כדי להוציא מלבן ולהחזירן לדברי חכמים     <BR>
שתספור ז' ימים נקיים בלבד כמו שביארנו".        </P>
<P ALIGN="RIGHT">
כאמור בראשית דברינו, הפסוקים לפי מסורת חז"ל    <BR>
מבחינים בין שני שלבי טהרה ליולדת, שבוע - שבועיים<BR>
לאסור לבעלה כנדה , ו- 40-80 ימים לטהרה למקדש.  <BR>
אולם כפי שעולה מדברי הרמב"ם, היו מקומות שההבחנה<BR>
היתה מטושטשת ונהגו באיסור לבעלה 40-80 ימים דבר <BR>
שלא כתוב בתורה ולא תקנו בו חז"ל. מנהג "טעות" זה<BR>
מובא גם בפוסקים אחרים ואחדים מהם הסתייגו מפסילה<BR>
גורפת של מנהג, אפילו מנהג ב"טעות" )שו"ת הריב"ש <BR>
סי'' מ' שו"ת מהרי"ק סי'' קמ"ד( עד שמסיק הרמ"א  <BR>
"אין להתיר במקום שנהגו להחמיר אבל במקום שאין   <BR>
מנהג, אין להחמיר כלל".                         </P>
<P ALIGN="RIGHT">
כאמור, קיימת הבחנה בפסוקים ודין התורה לפי מסורת<BR>
חז"ל בין איסור היולדת לבעלה לבין הטהרה למקדש.  <BR>
האם בפנינו שתי מערכות שונות, האחת בתחום האיסור <BR>
וההיתר והשניה בתחום הטומאה וטהרה, המקדש והעבודה<BR>
בו? ואם כן, האם ניתן לאמץ מערכת אחת ולהסתייג   <BR>
מהמערכת השניה? ההבחנה הזאת בין המערכות איננה   <BR>
מופיעה רק בדין טומאת יולדת אלא בדינים רבים. מחד<BR>
גיסא, היולדת, הנדה, והזבה, הן מאבות הטומאה וחשוב<BR>
הדבר בהקשר לאכילת קדשים וכניסה למקדש, ומאידך   <BR>
גיסא קיים איסור ביחסי אישות ללא קשר עם המקדש.  <BR>
בדומה לכך גם נב?לות וטריפות הן מאבות הטומאה מחד,<BR>
ומאידך אסורות באכילה במנותק מהקשרם לטומאה.     </P>
<P ALIGN="RIGHT">
לנו נדמה שמן ההכרח הוא מן המבנה של המקרא ומסורת<BR>
חז"ל לראות בתופעת הפיצול שני היבטים של מערכת אחת<BR>
- ותו לא. טומאת יולדת, הנדה, והזבה, הנבלה     <BR>
והטריפה בנפקות ההקשר למקדש, והבט אחר המרחיב את <BR>
המשמעות המעשית של אותה טומאה מעבר למקדש. לא    <BR>
לחינם כלל הרמב"ם במשנה תורה הלכות אסורי ביאה   <BR>
והלכות מאכלות אסורות בספר "קדושה". אלו ואלו הם <BR>
מחוקי התורה, כפי שכותב הרמב"ם )סוף הלכות       <BR>
מקוואות(: דבר ברור וגלוי שהטומאות והטהרות גזירות<BR>
הכתוב הן, ואינן מדברים שדעתו של אדם מכרעתו והרי<BR>
הן מכלל החוקים, וכן הטבילה מן הטומאות מכלל     <BR>
החוקים הוא שאין הטומאה טיט או צואה שתעבור במים <BR>
אלא גזירת הכתוב היא..". מכאן שאין יהודי שומר   <BR>
תורה ומצוות יכול להתנתק מהתחייבויותיו לשמירת   <BR>
טהרת המשפחה וכשרות יותר מאשר להתחייבויותיו לדיני<BR>
טומאה וטהרה, מקדש וקורבנות. יהודי דתי המאמין   <BR>
בנצחיות התורה ידחה את שינוי חוקי הכשרות מפאת   <BR>
שינוי  משוער בדרכי שחיטה )הריגה בחשמל הוא יותר <BR>
אנושי( או שינוי דיני טהרת המשפחה מפאת שינוי    <BR>
בהיגיינה הכללית. כמו-כן, יש לדחות שינוי בגישה  <BR>
למקדש ולקורבנות עקב שינוי משוער באינטליגנציה של<BR>
האנושות או ערכי תרבות ואסתטיקה.                </P>
<P ALIGN="RIGHT">
בהתאם לכך, לדעתי, אין לקבל את גישתו של ד"ר מנחם<BR>
קליין במאמרו בעלון זה )פרשת פקודי(.            </P>
<P ALIGN="RIGHT">
 לדעתו: "התפתחה מודעות לאיכות הסביבה ולזכויות  <BR>
בעלי החיים וקשה להבין כיצד הריגה אינטנסיבית של <BR>
בעלי חיים ושרפתם בסיבה פיסית רווית דם וריחות   <BR>
עזים מעוררים פעילות רוחנית נאצלת ושגב דתי". כמו<BR>
כן, לדעתו, היו   אבותינו מוגבלי חשיבה מופשטת   <BR>
ובעידן המודרני חלה דמוקרטיזציה של מגבלות הידע  <BR>
ההמוני, ומכאן סלידתו מהקרבת הקורבנות שהם "אמצעים<BR>
גסים ואלימים" "אמצעים מעוותים" לעבודת הבורא.   <BR>
לדבריו, גישתו מבוססת על הרמב"ם במורה נבוכים וגם<BR>
קביעתו זו אינה מוסכמת עלינו.                   </P>
<P ALIGN="RIGHT">
עוד מעט נסב בליל הסדר, נרים כוסית ונתפלל ב"שמחה<BR>
עצומה" )כדברי ההגדה שלי( לריבון העולמים שיגיענו<BR>
שמחים בבנין עירו וששים בעבודתו "ונאכל שם מן    <BR>
הזבחים ומן הפסחים אשר יגיע דמם על קיר מזבחך    <BR>
לרצון ונודה לך שיר חדש על גאולתנו ועל פדות     <BR>
נפשנו". כך נתפלל כיהודים מאמינים בני מאמינים   <BR>
בעקבות אבותינו ורבותינו במשך כ-אלפיים שנים,    <BR>
מ-רבי עקיבא שקבע את ברכת הגאולה בסמוך לחורבן,  <BR>
דרך ההגדה של גדולי הדורות, כולל הגדת הרמב"ם, ועד<BR>
ימינו אנו. בכך נזדהה עם אבותינו, ורבותינו מורי <BR>
דרכנו במסורת האבות ונתפלל לחידוש ימינו כקדם    <BR>
בהקרבת הקורבנות, כפי שאנחנו עושים מספר פעמים מדי<BR>
יום ביומו. יחד עם זאת, נקווה שאם אכן בעידן     <BR>
המודרני חלה דמוקרטיזציה של מגבלות הידע ההמוני  <BR>
כדברי ד"ר קליין, דבר זה יביא לעבודה במקדש תוך  <BR>
התעלות דתית ולא כמצוות אנשים מלומדה וזבח רשעים <BR>
תועבה בעיני ריבון העולמים כפי שהיה מקודם והביא <BR>
לחורבן המקדש ושנות גלותנו.                     </P>
<P ALIGN="RIGHT">
אמנם לדעתי, כחבר ותיק בתנועת עוז ושלום-נתיבות  <BR>
שלום, אותו רגע נכסף, שאנחנו ואומות העולם נעבוד <BR>
את השם יתברך בהקרבת קורבנות בבית המקדש, נראה   <BR>
רחוק מתמיד - ולו רק בעקבות שני מחנות במחנ?נו.  <BR>
מחנה אחד של יהודים לאומנים הרוצים להפוך את מקום<BR>
המקדש לאתר עבודה זרה שבו ריבון העולמים משועבד  <BR>
לעבודת עמו - ולא להפך; והמחנה השני המואס בקודש.<BR>
</P>
<P ALIGN="RIGHT">
וכאשר ייבנה המקדש ויתחדשו הקורבנות )במהרה בימנו<BR>
אמן( נעבוד את הקב"ה בקדושה ובטהרה, בדייקנות    <BR>
ובזריזות, לאור פסיקת גדול המחברים בכל הזמנים   <BR>
בהלכות טומאה וטהרה, קורבנות ועבודת המקדש, הלא  <BR>
הוא הרמב"ם, מורנו הגדול אשר לפי ד"ר קליין רואה <BR>
בקרבנות "אמצעים מעוותים". אכן קשים הם דברי     <BR>
הרמב"ם בטעמי המצוות בחלק ג של מורה הנבוכים, לא <BR>
רק בקורבנות אלא גם בעניינים אחרים, וכבר הביעו  <BR>
רבים תמיהה על הדברים ונקטו בהסברים שונים או    <BR>
בחילוקי דעות עם שיטתו. לגופו של עניין, הרמב"ם  <BR>
הבין את מערכת הטומאה והטהרה, המקדש והקורבנות   <BR>
כחוקים ובמסגרת זאת הציע טעמים במורה הנבוכים    <BR>
)אולי לא מוצלחים במיוחד(, אך, לדעתי, אין ספק   <BR>
שהיה רואה בגישת ד"ר קליין הרס יסודות תורתנו,   <BR>
בעיטה במצוות, ומעילה בקודש, וכפי שכתב בעצמו )סוף<BR>
ספר עבודה והלכות מעילה(:                       </P>
<P ALIGN="RIGHT">
"ראוי לאדם להתבונן במשפטי התורה הקדושה ולידע   <BR>
סוף עניינם כפי כוחו, ודבר שלא ימצא לו טעם ולא  <BR>
ידע לו עילה, אל יהי קל בעיניו ולא יהרוס לעלות אל<BR>
ה' פן יפרוץ בו, ולא תהא מחשבתו בו כמחשבתו בשאר <BR>
דברי החול. בוא וראה כמה החמירה תורה במעילה, ומה<BR>
אם עצים ואבנים ועפר ואפר, כיון שנקרא שם אדון   <BR>
העולם עליהם בדברים בלבד נתקדשו וכל הנוהג בהן   <BR>
מנהג חול מעל בה ואפילו היה שוגג צריך כפרה, קל  <BR>
וחומר למצוה שחקק לנו הקב"ה שלא יבעט האדם בהן   <BR>
מפני שלא ידע טעמן ... וכל הקרבנות כולן מכלל    <BR>
החוקים הן.                                     </P>
<P ALIGN="RIGHT">
 אמרו חכמים שבשביל עבודת הקרבנות העולם עומד,   <BR>
שבעשיית החוקים והמשפטים זוכין הישרים לחיי העולם<BR>
הבא, והקדימה תורה ציווי על החוקים, שנאמר ושמרתם<BR>
את חקותי ואת משפטי אשר יעשה אותם האדם וחי בהם" </P>
<P ALIGN="RIGHT">
</P>
<P ALIGN="RIGHT">
<FONT SIZE="-1">  ,הרב חנוך גולדברג, חבר הנהלת נתיבות שלום בעבר<BR>
עוסק בעריכת דין.                               </FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
פלא יצירת הוולד במעי אמו                       </h3>
<P ALIGN="RIGHT">
רבי   לוי  אמר:  בנוהג שבעולם  מפקיד  אדם  אצל <BR>
חבירו  ארנקי  של כסף בחשאי                     <BR>

ומחזיר  לו  ליטרא  של  זהב בפרהסיא, אינו מחזיק <BR>
לו  טובה?  כך  הקדוש  ברוך  הוא,               <BR>

מפקידין לו הבריות  טיפה  של  לכלוכית  בחשאי    <BR>
והקב"ה מחזיר להם  נפשות  משובחות               <BR>

שלמות בפרהסיא  ואין זה שבח  הוי  )איוב לו( 'אשא<BR>
דעי למרחוק ולפועלי אתן צדק'.                   <BR>

רבי  לוי אמר אוחרי )מדרש אחר(: בנוהג שבעולם אדם<BR>
חבוש בבית  האסורין,  אין  כל                   <BR>

בריה משגחת עליו בא אחד והדליק  לו  שם  נר  אינו<BR>
 מחזיק לו טובה, כך הקדוש ברוך                  <BR>

הוא,  הולד  שרוי  במעי  אמו  ומאיר לו שם נר,   <BR>
הוא  שאיוב  אומר  )שם כט( 'בהלו נרו עלי        <BR>

ראשי' אין זה  שבח  הוי  'ולפועלי  אתן  צדק'.   <BR>

רבי לוי  אומר אוחרי )מדרש אחר(: בנוהג  שבעולם  <BR>
אדם  חבוש  בבית האסורין ואין                   <BR>

כל בריה  משגחת  עליו,  בא  אחד והתירו והוציאו  <BR>
משם, אינו  מחזיק  לו  טובה כך הולד             <BR>

שרוי במעי אמו ובא הקב"ה והתירו והוציאו משם.    <BR>
)ויקרא רבה  פרשה יד(                           </P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
הצרעת: מחלה גופנית או רוחנית?                  </h3>
<P ALIGN="RIGHT">
'והבגד כי יהיה בו נגע צרעת': זה איננו בטבע כלל <BR>
ולא הווה  בעולם,   וכן  נגעי הבתים,            <BR>

אבל בהיות ישראל שלמים  לה',  יהיה  רוח  השם    <BR>
עליהם תמיד להעמיד גופם  ובגדיהם                <BR>

ובתיהם  במראה טוב,  וכאשר יקרה באחד מהם חטא    <BR>
ועון, יתהוה כיעור בבשרו או בבגדו               <BR>
או  בביתו,   להראות  כי השם סר מעליו,  ולכך אמר<BR>
הכתוב  )להלן  יד  לד(  'ונתתי  נגע צרעת        <BR>
בבית ארץ אחוזתכם',   כי  היא  מכת  השם  בבית   <BR>
ההוא,  והנה איננו  נוהג  אלא בארץ              <BR>

שהיא נחלת ה',  כמו שאמר )שם(  'כי  תבאו  אל    <BR>
ארץ  כנען  אשר  אני נותן לכם לאחוזה',          <BR>

ואין  הדבר מפני היותו חובת קרקע,  אבל מפני  שלא<BR>
 יבא  הענין  ההוא  אלא  בארץ                   <BR>

הנבחרת אשר השם הנכבד שוכן בתוכה. )רמב"ן ויקרא  <BR>
יג , מז(                                       </P>

<P ALIGN="RIGHT">
'והבגד כי יהיה בו נגע צרעת': ממה שאין ספק בו   <BR>
שלא יהיה  זה  בטבע  בשום  פנים,  כי            <BR>
בבגד לא יקרו אלה המראות  המשונות  אם לא מצד    <BR>
מלאכה תשימם בו בצבעים  שונים                   <BR>
בכונה או שלא בכונה וזה מצד איזה חטא  שיקרה     <BR>
בסמים  הצובעים או במלאכת האומן                 <BR>
או בהתפעלות הבגד הצבוע,  וכבר באה הקבלה שלא    <BR>
ידונו  בנגעי  בגדים  זולתי הלבנים              <BR>
בלתי צבועים כלל, אמנם  העיד הכתוב שלפעמים יהיה <BR>
זה כפלא בבגדים ובבתים, וזה                     <BR>
להעיר אוזן הבעלים על עבירות שבידם, כמו   שספרו <BR>
 ז"ל  שיקרה  בענין  השביעית                    <BR>
כאמרם )קידושין  כ,    א(  בא  וראה  כמה  קשה   <BR>
אבקה  של שביעית  אדם נושא ונותן בפירות         <BR>
שביעית סוף מוכר את מטלטליו לא הרגיש סוף מוכר   <BR>
שדהו וכו', וכל זה בחמלת  ה'  על                <BR>
עמו. ) ספורנו ויקרא  יג , מז(                  </P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת צו</FONT><BR>
<FONT SIZE=+4 color="Navy"> חג הפסח</FONT><BR>
<FONT SIZE="3" COLOR="navy">גליון מס' 181 תשס"א</FONT><BR>

 </p>



<P ALIGN="RIGHT">
<B><FONT SIZE="+1">ולבש  הכהן מדו בד ומכנסי בד ילבש על בשרו והרים את  הדשן<BR>
 אשר  תאכל  האש  את העלה על המזבח ושמו אצל המזבח.)ויקרא<BR>
ו , ג(</FONT></B></P>

<h3 ALIGN="RIGHT">
עבודת הקודש דורשת ענווה</h3>
<P ALIGN="RIGHT">
אמר רבי יהודה הלוי בן רבי שלום: אין מעשיו של הקב"ה <BR>
כמעשה  בשר ודם -  למה? עביד מגידס  )עושה תבשילים( של בשר<BR>
ודם יש לו כלים  נאים,  בשעה  שהוא  יוצא  לשוק  הוא<BR>
לובשם, אבל  בשעה  שהוא  עומד  לבשל,  פושט  את  היפים<BR>
ולובש  מקורעים וזוסטא )ומלוכלכים( ועוד בשעה שהוא גורף את<BR>
הכירים  ואת  התנור הוא לובש רעים מהם, אבל לפני הקדוש  <BR>
ברוך  הוא  בשעה  שכהן  גורף  את  המזבח ומדשנו  היה  לובש<BR>
 כלים  מעולים, שנאמר )ויקרא ו( "ולבש הכהן מדו בד וגו'"<BR>
בשביל "והרים את הדשן" למה כן?  אלא  להודיעך  שאין  גאוה<BR>
לפני המקום וכן אתה מוצא   באלעזר   הכהן   שהיה   נוהג <BR>
בשפלות  לפני המקום . )במדבר רבה פרשה ד(</P>

<P ALIGN="RIGHT"><hr>
</P>
<h3 ALIGN="RIGHT">
חג שמח לכל קוראינו,</h3>
<h4 ALIGN="RIGHT">
 לכל בית ישראל ולכל באי עולם</h4>
<P ALIGN="RIGHT">
שכאשר  השם  יתברך הוציא אל ישראל ממצרים, לא שהוציא אותם<BR>
שהיו במצרים בלבד, אלא כל הדורות הוציא,   כמו  שאנו <BR>
אומרים  בסוף  ההגדה  "לא  את אבותינו  גאל אלא אף אותנו<BR>
גאל עמהם",  ורצה בזה כי  כאשר הקדוש ברוך הוא סלק כח<BR>
מצרים מישראל,  לא  היה  הסתלקות הזה במה שהם הדור ההוא, <BR>
שאם כן  לא  היתה  היציאה  כי  אם  לאותו  דור בלבד, רק<BR>
שנמשך  היציאה  לבנים  גם כן... )ספר גבורות ה' למהר"ל<BR>
מפראג, עמ' רכז(</P>

<P ALIGN="RIGHT"><hr>
</P>
<h2 ALIGN="RIGHT">
זבח-פסח ושאלת הרשע</h2>
<h3 ALIGN="RIGHT">
אריאל רטהאוז</h3>
<P ALIGN="RIGHT">
השנה חל ערב-פסח בשבת שאנו קוראים בה את פרשת "צו".  במבט<BR>
ראשון, נראה שאין כל קשר ענייני ומהותי בין סיפור הגאולה<BR>
רב-ההוד לבין דיני הקורבנות הטכניים והמדוקדקים, המובאים<BR>
בפרוטרוט בפסוקי הפרשה )דיני עולה, חטאת, אשם, שלמים<BR>
וכו'(. ואולם, אם נעיין בדבר נגלה שדווקא פרשה זו -<BR>
שכל-כולה קורבנות - מתאימה במיוחד לערב-פסח, זמן שנועד על<BR>
פי התורה לשחיטת השה לקורבן, בפסח-מצרים ובמשך דורות רבים<BR>
עד לחורבן הבית.</P>
<P ALIGN="RIGHT">
      למעשה, אותה שורה ארוכה של קורבנות, המוזכרת בפרשת<BR>
"צו", שורשיה ותחילתה בפסוקים על זבח-פסח שבפרשת "בא", שכן<BR>
זבח זה היה הקורבן הראשון שבני-ישראל נצטוו להקריב לה'.</P>
<P ALIGN="RIGHT">
      בסיפור על יציאת-מצרים אין הקרבת הקורבן אירוע טקסי<BR>
בלבד, או רק אמצעי פרגמאטי להצלת בני-ישראל מידי "המשחית",<BR>
שיראה את הדם על המשקוף ועל שתי המזוזות ו"יפסח" על בתיהם,<BR>
אלא גם מעשה חינוכי לדורות הבאים. כשיראו הבנים את מעשה<BR>
הקרבת הקורבן, אומרת התורה, הם יתמהו וישאלו שאלות, ואנו<BR>
נאיר עיניהם ונספר להם את סיפור הגאולה: "והיה כי יאמרו<BR>
אליכם בניכם מה העבודה הזאת לכם, ואמרתם זבח פסח הוא לה'<BR>
אשר פסח על בתי ישראל במצרים בנ?גפו את מצרים ואת בתינו<BR>
הציל, ויקוד העם וישתחוו" )שמות יב, כו-כז(.</P>
<P ALIGN="RIGHT">
      בפסוקים אלה כבר גלום בכוח סדר ליל-הפסח כפי שהוא<BR>
מתקיים בקרב עם-ישראל עד ימינו - אותו מארג של שאלות<BR>
ותשובות, של תהיות והסברים שממנו מורכב נוסח ההגדה. אך<BR>
כידוע, בעלי-ההגדה )בעקבות ברייתא ב"מכילתא" ובירושלמי<BR>
פסחים( ייחסו את השאלה "מה העבודה הזאת לכם", המוזכרת<BR>
בפסוקים שהובאו לעיל, דווקא לבן הרשע, לגרוע מבין ארבעת<BR>
הבנים שכנגדם דיברה תורה: "רשע מה הוא אומר?  מה העבודה<BR>
הזאת לכם? לכם, ולא לו, ולפי שהוציא את עצמו מן הכלל, כפר<BR>
בעיקר. ואף אתה הקהה את שיניו ואמור לו: בעבור זה עשה ה'<BR>
לי בצאתי ממצרים. לי ולא לו. אילו היה שם, לא היה נגאל".</P>
<P ALIGN="RIGHT">
    קטע מפורסם זה של ההגדה אינו מפסיק לעורר את תמיהתנו,<BR>
ורב בו הסתום מן המפורש. שכן, מה ראו חכמינו לקשור את<BR>
השאלה הזו בבן הרשע דווקא? האם באמת רק משום שנאמר בה<BR>
"לכם", מתוך התנכרות, כביכול, לכלל-ישראל? אך כבר העירו<BR>
פרשנים שגם הבן החכם נזקק ללשון דומה, באומרו: "מה העדות<BR>
והחוקים והמשפטים, אשר ציווה ה' אלוהינו  אתכם". ועוד:<BR>
מדוע החומרה היתרה בה דנים את הבן הרשע על שאלתו? האם באמת<BR>
מגיע לו להיקרא "כופר בעיקר"? האם באמת מגיע לו שייאמר<BR>
עליו שאילו היה שם, לא היה נגאל?</P>
<P ALIGN="RIGHT">
     תשובות רבות ניתנו לקושיות אלה: שהבן הרשע אינו שואל<BR>
מתוך סקרנות כנה, אלא הוא מצהיר באסרטיביות ואפילו בנימה<BR>
פרובוקטיבית )"והיה כי  יאמרו בניכם"(; שהביטוי "מה העבודה<BR>
הזאת לכם" יכול להתפרש גם כאילו הכוונה לומר: "מה הטורח<BR>
הזה שקיבלתם עליכם"; שבדבריו אין הרשע מזכיר את שם ה',<BR>
להבדיל מדבריו של החכם, ועוד. כאן נציע פירוש מבוסס על<BR>
ההקשר הטקסטואלי המקורי ששאלת הרשע לקוחה ממנו. </P>
<P ALIGN="RIGHT">
     כאמור, בתורה מובא הפסוק שיוחס לרשע כחלק מהציווי<BR>
על זבח-פסח.</P>
<P ALIGN="RIGHT">
     אחד הטעמים המקובלים ביותר, שניתנו למצוות הקרבת<BR>
הקורבן בערב-פסח, הוא הדרישה להיאבק בעבודת-אלילים. פירוש<BR>
זה חוזר במשך הדורות אצל פרשנים שונים, מבעלי-המדרש<BR>
העתיקים ועד לרמב"ם ולרמב"ן בימי-הביניים, לאברבנאל בדור<BR>
גירוש ספרד ועוד. הרמב"ם, למשל, מציין שבמצרים היו "עובדים<BR>
מזל טלה, ולפיכך היו אוסרים שחיטת הצאן ומתעבים רועי צאן";<BR>
והוא מוסיף ומטעים  כי "נצטוינו בשחיטת כבש הפסח והזאת דמו<BR>
במצרים על הפתחים מבחוץ, לנקות עצמנו מאותן השקפות ולפרסם<BR>
הפכן..." )"מורה נבוכים", חלק שלישי, פרק מו, בתרגום הרב י.<BR>
קאפח; והשווה רמב"ן ואברבנאל לשמות יב, ג(.</P>
<P ALIGN="RIGHT">
     גרסתו הנוקבת ביותר של הפירוש הזה היא כמדומה זו<BR>
המופיעה במדרש "שמות רבה": </P>
<P ALIGN="RIGHT">
     "בשעה שאמר הקב"ה למשה לשחוט הפסח, אמר לו משה:<BR>
ריבון העולם, הדבר הזה היאך אני יכול לעשות? אי אתה יודע<BR>
שהצאן אלוהיהן של מצרים הן, שנאמר]שמות ח, כב[ :'הן נזבח<BR>
את תועבת מצרים לעיניהם ולא יסקלונו'? אמר לו הקב"ה: חייך,<BR>
אין ישראל יוצאין מכאן עד שישחטו אלוהי מצרים לעיניהם,<BR>
שאודיע להם שאין אלוהי העכו"ם כלום. וכן מצינו שעשה,<BR>
שבאותה הלילה הכה בכוריהם של מצרים ובו בלילה שחטו ישראל<BR>
פסחיהן ואכלו, והיו מצרים רואים בכוריהם הרוגים ואלוהיהן<BR>
שחוטים, ולא היו יכולים לעשות כלום" )סדר "בא", פ' טז(.</P>
<P ALIGN="RIGHT">
     מדרש זה מלמדנו שני לקחים בסיסיים: א( יציאת מצרים<BR>
היא בראש וראשונה גאולתו הרוחנית של אדם מישראל<BR>
מעבודת-האלילים; ב( עוד לפני שה' יושיט את זרועו הנטויה<BR>
להושיע, חייבת הגאולה להתרחש בתוך האדם עצמו: עליו לרצות<BR>
לגאול את עצמו ועליו לפתוח בתהליך שיוביל לישועתו, "לזבוח"<BR>
ביוזמתו את אלוהי מצרים. הכרעתו האקטיבית והחופשית של<BR>
האדם, המסוגל להבחין בין טוב לרע, עומדת אם כן גם במרכז<BR>
האירוע האדיר הזה של יציאת-מצרים, שבו, לכאורה, מובל<BR>
עם-ישראל באופן סביל בידי הא-ל הכול-יכול והמושיע.</P>
<P ALIGN="RIGHT">
     לאור כל אלה, ניתן אולי לומר שהקטע על הבן הרשע<BR>
בהגדה והמדרש שהבאנו זה עתה קרובים זה לזה בתפיסותיהם,<BR>
ושהם מתכוונים בעצם לאותו עניין. אם נסתמך על דברי המדרש<BR>
ב"שמות רבה", הקובע שקורבן-פסח הוא ביטוי לשלילה נחרצת של<BR>
עבודת-האלילים, נוכל להבין בנקל מדוע הבן הרשע, המביע את<BR>
תהיותיו בדבר נחיצות מצווה זו, נקרא בהגדה "כופר בעיקר":<BR>
הבן הרשע מסרב בעצם להזדהות עם מורשתו של אברהם אבינו,<BR>
ראשון המאמינים בה' וראשון הנאבקים בעבודה הזרה, הוא אומר<BR>
בספקנות, ואולי בלעג, "מה העבודה הזאת לכם", ובכך הוא שולל<BR>
את עצם הצורך במאבק כנגד עבודת-האלילים. לכן הוא הוציא את<BR>
עצמו מן הכלל , שכן, כדברי הגמרא, "כל הכופר בעבודה זרה<BR>
נקרא יהודי" )בבלי, מגילה יג ע"ב(, והמסרב לכפור בעבודה<BR>
זרה מתכחש למעשה ליהדותו.</P>
<P ALIGN="RIGHT">
      מאידך גיסא, ההשוואה בין שני המקורות הנידונים גם<BR>
מבהירה לנו מדוע נאמר בהגדה שהבן הרשע, לו? היה חי בדור<BR>
יציאת-מצרים, "לא היה נגאל". הרי בעל-המדרש ב"שמות רבה"<BR>
אומר בפירוש ש"אין ישראל יוצאין מכאן, עד שישחטו אלוהי<BR>
מצרים לעיניהם"; הווי אומר: הגאולה מתחילה, כפי שהטעמנו<BR>
לעיל, מהכרעתו הפנימית של כל אחד ואחד למרוד<BR>
בעבודת-האלילים, ומקום התרחשותה האמיתי איננו ארץ-מצרים<BR>
מוכת הצפרדעים, הערוב והארבה, אלא לבו של האדם. </P>
<P ALIGN="RIGHT">
      פירושו של דבר הוא שאין הגאולה תהליך אוטומטי,<BR>
ושאיש לא יוכל להיגאל כנגד רצונו. מי שאינו רוצה למרוד,<BR>
יישאר במצרים; ומכאן שהעובדה שהרשע "לא היה נגאל", כדברי<BR>
ההגדה, איננה עונש אכזרי על שאלה )ולו גם פרובוקטיבית(<BR>
ששאל, אלא פרי בחירתו החופשית של מי שאינו מזדהה עם מטרות<BR>
הגאולה. איש כזה אינו נגאל מפני שהוא אינו מעוניין להיגאל.<BR>
</P>
<P ALIGN="RIGHT">
      כמו תמיד, אם כן, גם מרשעים אפשר ללמוד לקחים<BR>
מועילים. מהרשע של ההגדה נוכל ללמוד שלעולם אין מנוס<BR>
מלהכריע הכרעות, ושאפילו מול נסים גלויים, שנועדו לשחררו,<BR>
נשאר האדם חופשי להחליט שעדיף לו לחיות בבית-עבדים. </P>

<P ALIGN="RIGHT"><FONT SIZE="-1"><I>
ד"ר אריאל רטהאוז הוא חוקר ספרות ומתרגם.</I></FONT></P>


<P ALIGN="RIGHT"><hr>
</P>
<h4 ALIGN="RIGHT">
"וגר לא תונה ולא תלחצנו כי גרים הייתם בארץ מצרים"</h4>
<P ALIGN="RIGHT">
חברתנו ניקי לקס מציעה דרך מוחשית ומקורית לקיים "בכל דור<BR>
ודור חייב אדם לראות עת עצמו כאילו הוא יצא ממצרים" ואנו<BR>
מודים לה על כך.</P>
<P ALIGN="RIGHT">
בשנים האחרונות הוספנו בצל לקערה המרכזית בליל הסדר, ובצל<BR>
זה על שום מה?</P>
<P ALIGN="RIGHT">
קיימות דעות שונות אצל חז"ל לגבי חטאם של בני ישראל בגללו<BR>
היו צריכים לסבול כה רבות במצרים. אך מהות החווייה המצרית<BR>
ברורה: עבדות. פרשנים רבים הבינו את האזכורים הרבים בתורה<BR>
על היותנו עבדים במצרים כהעברת מסר מוסרי בין-אישי, כלומר <BR>
שלא נשכח שהיינו עבדים.  הרב אביה הכוהן טוען ששלמה המלך<BR>
שכח זאת ארבע מאות שנה לאחר יציאת מצרים כשהעביד אנשים<BR>
רבים במפעל הבנייה האדיר שלו, ועל כך נענש לקראת סוף חייו<BR>
)מלכים א יא, יא(.  </P>
<P ALIGN="RIGHT">
גם כיום נוטים אנו לשכוח לעתים את חוויית העבדות ומשעבדים<BR>
אנשים אחרים . הדוגמאות הכי בולטות לכך הם ייחסנו לחלק<BR>
מהעובדים הזרים שחיים בתנאים מחפירים, נטולי זכויות<BR>
בסיסיות, ותופעת קניית נשים מחו"ל והעסקתם בזנות.</P>
<P ALIGN="RIGHT">
ומכאן  הבצל. לא רק שהבצל גורם לנו להזיל דמעה.  הבצל<BR>
מסמל גם פריט אוכל בסיסי הנמצא במאכלים רבים אך לא תמיד<BR>
מורגש. כמו כן, העובדים הזרים העובדים בעבודות הבסיסיות<BR>
בחברה שלנו, כמו בנייה, חקלאות, וסיעוד, הפכו להיות<BR>
חיוניים לכלכלת ישראל אך בלתי נראים.</P>
<P ALIGN="RIGHT">
עובדים אלו מצויים בצל החברה.</P>
<P ALIGN="RIGHT">
 הבצל בליל הסדר מזכיר לנו שכעבדים בעבר, עלינו להימנע<BR>
מלשעבד אחרים היום.</P>

<P ALIGN="RIGHT"><hr>
</P>
<h4 ALIGN="RIGHT">
תפקידו של אליהו הנביא לעתיד לבא: "והשיב לב אבות על<BR>
בנים" </h4>
<P ALIGN="RIGHT">
)מתוך ההפטרה לשבת הגדול(</P>
<P ALIGN="RIGHT">
...וחכמים  אומרים:]אין אליהו בא[  לא לרח?ק ולא לקר?ב, <BR>
אלא לעשות שלום בעולם, שנאמר )מלאכי  ג( "הנה  אנכי שלח<BR>
לכם את אליה הנביא וגו' והשיב לב אבות על בנים ולב בנים על<BR>
אבותם".  )משנה עדיות ח ,  ז(</P>
<P ALIGN="RIGHT"><hr>
</P>
<h4 ALIGN="RIGHT">
"בניסן נגאלו ובניסן עתידים להיגאל" -  על גאולת מצרים<BR>
ועל הגאולה העתידית.</h4>
<P ALIGN="RIGHT">
תכלית יציאת מצרים לא הושגה, ומשימת זמן חירותנו קיבלה<BR>
צורת חירות מדומה, של משהו שהוא אמנם תנאי ראשוני לחירות,<BR>
אולם אף על פי כן אין זו חירות אמיתית. העם שיצא ממצרים לא<BR>
קיבל עליו את מלכות ה', ולכן אין לנו "הלל שלם" בחג בו<BR>
נכשל ניסיון מימוש חירותנו...</P>
<P ALIGN="RIGHT">
יציאת מצרים היא גאולה ואיננה גאולה גם יחד. היא גאולה<BR>
מבחינת אתערותא דלעילא )התעוררות שמיימית(, והיא איננה<BR>
גאולה מבחינת התערותא לתתא )התעוררות ארצית(. כבר בייעוד<BR>
הגדול לקראת יציאת מצרים ב"ארבע לשונות של גאולה", מפורשת<BR>
ההבדלה העמוקה בין הגאולה בחינת אמצעי לבין הגאולה בחינת<BR>
תכלית: "והוצאתי, והצלתי, ולקחתי...וידעתם כי אני ה'<BR>
אלוהיכם", ארבע הראשונות הן בידי שמים, ורק האחרונה היא<BR>
בידי אדם. אין מעשה התשועה הופך לגאולה אלא אם כן הנושע<BR>
משתתף במעשה לשם שמים, ואין בתשועה משום גאולה אם אין חלקו<BR>
של הנושא בה אלא להנאתו...</P>
<P ALIGN="RIGHT">
ארבע לשונות של גאולה שאין עימהן הסיום של "וידעתם כי אני<BR>
ה' אלוהיכם", גאולה של שקר הן מיצגות, וקשה גאולה של שקר<BR>
לישראל מאובדן האמונה בגאולה.</P>
<P ALIGN="RIGHT">
נפילת ירושלים וחורבן המיקדש  בידי טיטוס, ואף גזירות<BR>
אדריאנוס על התורה והמצוות, לא עקרו את היהדות אף לא מלבם<BR>
של אלה שנואשו מן הגאולה וציפו שזרעו של אברהם אבינו יכלה<BR>
מאליו )בבלי בבא בתרא ס, ע"ב( ואילו פרשת שבתי צבי ערערה<BR>
את יהדותם של מאמיניו, ואף פתחה פתח להתערערותה בעם ישראל<BR>
כולו. </P>
<P ALIGN="RIGHT">
לפיכך חייב אדם שאין לו קומוניקציה עם מה שמאחורי הפרגוד,<BR>
לנהוג זהירות יתירה לפני שהוא מכריז כי יש במאורעות של<BR>
תשועה צבאית והצלחה לאומית-מדינית משום התחלתא דגאולה<BR>
)ראשית צמיחת גאולתנו(. )מתוך י. ליבוביץ: שיחות על חגי<BR>
ישראל ומועדיו(</P>






<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

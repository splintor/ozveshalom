<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Devarim</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  דברים </FONT><BR>
<FONT SIZE=+3 color="Navy">שבת  חזון, תשעה באב  תשנ"ח</FONT><BR>
<FONT SIZE="3" COLOR="navy">גליון מספר 41 תשנ"ח</FONT>

 </p>


<DIV ALIGN=right>
<H4>"איכה אשא לבדי, טרחכם  ומשאכם   ו ר  י ב כ ם"</H4>

למדך שהיו בעלי מריבה וקטטה אלו עם אלו<BR>

<FONT SIZE="-1">(רבינו בחיי דברים  א , יב)</FONT><BR>


<BR>
<FONT COLOR="#000080" SIZE="3">שלטון החוק כתרופה לרוע האנושי המזין מריבות<BR>
ומלחמות.</FONT><BR>
<BR>
"וריבכם":, בענייני הדין ותביעת ממון ,  וזה ספר<BR>
להזכירם את  פשעם שאף-על-פי שבשר אותם שיכנסו לארץ<BR>
בלתי שום  מלחמה  , שהיה ענינה רב התועלת והכבוד<BR>
יותר מכל  נכסיהם  וענייניהם  במדבר,  לא  נמנעו<BR>
מלעורר דברי  ריבות  איש  על  חבירו, באופן שהוצרך<BR>
למנות מדרגות  שופטים  עד  שכל  עשרה  מהם היו<BR>
צריכים לדיין פרטי ואין זה כי אם מרוע לב.<BR>
<BR>
<FONT SIZE="-1">(ספורנו דברים א , יב)</FONT><BR>

<hR>


<H2>"המלחמה ב"מוסר העבדים</H2>
<H3>גיתית נחליאל-רוטברג</H3>

פרשת דברים היא ראשיתו של ספר דברים, הספר שבו משה<BR>
בטרם מותו נואם לעם העומד להיכנס לארץ. ספר דברים<BR>
עיקרו דברי מוסר וכיבושין לעם העומד להיכנס לארץ.<BR>
משה משחזר מאורעות היסטוריים מהעבר כדי ללמוד מהם<BR>
לקח מוסרי. משה יודע, שלא הוא יכניס את העם לארץ,<BR>
והוא חושש מפני התדרדרות מוסרית שתפקוד את העם<BR>
לאחר מותו. דברי הכיבושין מיודעים לחזק את העם<BR>
ולמנוע התדרדרות מוסרית זו.<BR>
<BR>
כאשר בוחנים את פרשת דברים ניתן להבחין, שעיקרה<BR>
תיאורם של עימותים שונים שהתעמת העם עם עמים שונים<BR>
מאז צאתו ממצרים ועד ערב כניסתו לארץ. כל העימותים<BR>
סבים סביב מלחמה: חלקם מלחמות וחלקם מפגשים<BR>
שהסתיימו ללא מלחמות בעקבות ציווי של האל להימנע<BR>
ממלחמה.<BR>
<BR>
פרשתנו אינה הפרשה היחידה העוסקת בענייני מלחמה.<BR>
ספר דברים כולו מתאפיין בעיסוק במלחמה, כלליה<BR>
ועקרונותיה, וזאת במסגרת דברי המוסר שמשמיע משה<BR>
לעם. בספר זה אנו לומדים על החובה לקרוא לשלום<BR>
בטרם פתיחה במלחמה )כ/י(, באלו מלחמות מחרימים את<BR>
כל העיר ובאלו הורגים את הזכרים )כ/יב ואילך(, את<BR>
הכללים לגבי שביית נשים בזמן מלחמה )כא/י(, את<BR>
האיסור לכרות עצי פרי בזמן מצור )כ/יט( ועוד.<BR>
<BR>
מדוע חושש משה כל כך מהתדרדרות מוסרית של העם,<BR>
בייחוד בזמן מלחמה? נראה שמשה, מנהיג המכיר את העם<BR>
היטב וקשוב להלכי רוחו, חושש מהמטען המוסרי הלא<BR>
מספיק שנושא העם עמו, וחושש שעובדה זו עלולה<BR>
להכשיל אותו בעיקר בזמן מלחמה.<BR>
<BR>
העם העומד להיכנס לארץ גדל והתחנך על ברכיהם של<BR>
עבדים, דור יוצאי מצרים. דור הורים זה נולד לתוך<BR>
עבדות קשה ואכזרית וגדל בה. היתה זו עבדות מוחלטת,<BR>
עבדות ללא חוקים וללא הגבלות על כוחו של האדון<BR>
ביחס לעבדו.<BR>
<BR>
מוסד העבדות מבוסס על כוחנות: הצד החזק, יהא חוזקו<BR>
פיזי או כלכלי, מנצל את כוחו לרעה ומשעבד את הצד<BR>
החלש. מצב עניינים זה של שולט ונשלט ושל כוחנות<BR>
משפיע לרעה הן על השולט והן על הנשלט. אצל העבד<BR>
עלול להתפתח "מוסר של עבדים", שלו יש שתי פנים: פן<BR>
אחד הוא, שבעיני העבד העולם בנוי מטבעו מיחסי<BR>
כוחנות, משולט ונשלט. על כן, כאשר מזדמן כוח לידו<BR>
- הוא מנצלו לרעה. פן שני הוא, שהעבד חש שהעובדה<BR>
שניצלו אותו והתעללו בו הופכת אותו למנוצל והצודק<BR>
התמידי, גם כאשר הכוח בידו והוא זה אשר מפעילו<BR>
לרעה כלפי אחרים.<BR>
<BR>
מוסר זה של עבדים מוכר למקרא. הפן הראשון של מוסר<BR>
העבדים, ניצול הכוח לרעה, מתואר במקרא בביטויים<BR>
כגון "עבד כי ימלוך" )משלי ל/כב(, "עבדים משלו בנו<BR>
ופורק אין מידם" )איכה ה/ח(. הפן השני של מוסר<BR>
העבדים, התחושה של קיפוח תמידי, מתבטא באזהרות<BR>
הרבות שהוזהרו בני ישראל מניצול כוח לרעה כלפי<BR>
החלש כאשר הנימוק הוא "כי גרים הייתם בארץ מצרים".<BR>
נראה לי, שמעבר לפירוש הפשוט והרגיל לפיו האל<BR>
מדגיש לעם שמי שהיה חלש צריך להיות רגיש לחלשים,<BR>
ניתן לקרוא את הפסוק בצורה אחרת, שלפיה הביטוי "כי<BR>
גרים הייתם" הוא הסיבה לחששו של האל שניכשל בהונאת<BR>
הגר. דהיינו דווקא מכיוון שהיינו עבדים, עלולה<BR>
להיות לנו נטייה להפעיל את כוחנו לרעה ולהרגיש<BR>
חלשים וצודקים גם במצב זה.<BR>
<BR>
"מוסר עבדים" עלול להתבטא בייחוד בזמן מלחמה. מלחמה<BR>
היא אקט כוחני שבו מטרתו של כל צד לגבור על הצד<BR>
השני ולהכניע אותו. דבר זה נכון לגבי כל מלחמה, גם<BR>
מלחמה צודקת שמטרותיה נעלות. מצב זה של כוחנות<BR>
עלול לגרור כל אדם להתדרדרות מוסרית, לא כל שכן מי<BR>
שחינוכו הושפע מתפיסות כוחניות. כנגד זה באים<BR>
הכללים אותם מדגיש משה באזני העם, כללים שמגבילים<BR>
את הכוחנות ואת השימוש בכוח כנגד הצד החלש.<BR>
<BR>
העימותים הנזכרים בפרשתנו משקפים את מלחמתו<BR>
הרעיונית של משה ב"מוסר העבדים". בשלושה עימותים<BR>
המוזכרים בפרשה, המעבר בגבולם של מואב, עשו ועמון,<BR>
מצווה העם לא להתגרות בעמים אלה ולא להיכנס איתם<BR>
למצב של מלחמה. בעימות הרביעי, העימות עם סיחון,<BR>
מצווה האל על משה להילחם ולמעשה מבהיר לו שבסופו<BR>
של דבר תהיה מלחמה, אך למרות זאת שולח משה מלאכים<BR>
לסיחון עם דברי שלום.<BR>
<BR>
משה, בתארו את ארבעת העימותים הללו, מבקש להעביר<BR>
לעם מסר, שלפיו גם בעת מסע של כיבוש ומלחמה, יש<BR>
להיכנס למלחמה רק כאשר יש צורך בכך ורק כאשר אין<BR>
ברירה אחרת. השגת מטרות על ידי שימוש בכוח היא<BR>
חמורה, ועל כן גם כאשר נראה שאין מנוס ממלחמה,<BR>
ושהעם שמנגד לא יענה לקריאה לשלום, יש למצות קודם<BR>
את דרכי השלום.<BR>
<BR>
משה חרד מהתדרדרות מוסרית בייחוד לפני הכניסה לארץ<BR>
מכיוון שהעם הנכנס לארץ עומד לקבל ריבונות בארצו.<BR>
ריבונות פירושה כוח, פירושה היכולת של העם לנהל את<BR>
חייו הפנימיים, פירושה היכולת ליזום מלחמה כנגד<BR>
עמים אחרים ופירושה היכולת לשלוט על עמים אחרים.<BR>
כוח זה, אם הוא מנוצל לרעה, עלול להביא לשחיתות<BR>
מוסרית חמורה הן בתוך העם, דהיינו ביחסים בין<BR>
המעמדות, והן מחוץ לעם, דהיינו ביחס לעמים אחרים.<BR>
<BR>
דוגמא לניצול כוח לרעה ניתן למצוא בהפטרה. הנביא<BR>
ישעיהו מתאר בפרק זה מצב שבו השכבה החזקה שבעם<BR>
מנצלת את כוחה לרעה ועושקת את החלשים - את היתום,<BR>
את האלמנה, את העני. בה בשעה מקיים העם בקפדנות את<BR>
כל הטקסים והתפילות, מרבה להביא קורבנות ומקפיד<BR>
לחגוג את חגיו. הטקסים המפוארים מנציחים, למעשה,<BR>
את הכוחנות ואת העוול החברתי. הם מטהרים את מצפונם<BR>
של אלה שמנהלים ומארגנים אותם, שהם מטבע הדברים<BR>
השכבה העשירה והשלטת, ומשרים בעם אוירה של צדיקות<BR>
ושל התרוממות רוח דתית. זו הסיבה לכך שישעיהו<BR>
מתבטא בביטויים כה חריפים כנגד התפילות והטקסים<BR>
שמקיים העם בעודו מושחת מוסרית. הדימוי של פרישת<BR>
הכפיים מלאות הדם כלפי מעלה בתפילה הוא דימוי חזק<BR>
ומזעזע.<BR>
<BR>
פרשת דברים וההפטרה בישעיהו נקראות בשבת לפני ט'<BR>
באב. חז"ל ראו את תשעה באב כיום שבו עלינו לנהוג<BR>
כפי שנוהג משה בספר דברים: ללמוד לקח ממאורעות<BR>
הסטוריים ולעשות חשבון נפש לאומי על רקע מאורעות<BR>
היסטוריים אלה. מצבנו כיום, לאחר שיצאנו מ"עבדות"<BR>
)דהיינו הגולה, בה היינו משועבדים לעמים אחרים(<BR>
ל"חירות" )מדינה ריבונית( דומה למצבם של בני ישראל<BR>
במעבר מעם עבדים לעם ריבוני בארצו. בבואנו, אפוא,<BR>
לעשות חשבון נפש בתשעה באב עלינו לבחון את<BR>
התנהגותנו כעם ריבוני בארצו על רקע מלחמתם של משה<BR>
וישעיהו ב"מוסר העבדים".<BR>
<BR>
<FONT SIZE="-1">.גיתית נחליאל-רוטברג  היא טוענת רבנית</FONT><BR>

<hR>

<BR>
<FONT COLOR="#000080" SIZE="3">גם כאשר לכאורה יש לגיטימציה למלחמה, יש לרדוף אחרי<BR>
השלום.</FONT><BR>
<BR>
"וישלח  ישראל  מלאכים  אל סיחון מלך האמורי":  זה<BR>
שאמר  הכתוב: "סור  מרע  ועשה טוב וגו' " )תהילים<BR>
לד, טו( ולא פקדה התורה לרדוף אחר המצות, אלא "כי<BR>
יקרא  קן  צפור  לפניך" )דברים כב(, "כי תפגע שור<BR>
אויבך" )שמות  כג( "כי  תראה חמור שנאך", "כי<BR>
תחבוט" )דברים  כד( ,"כי תבצור" )שם(, "כי תבא<BR>
בכרם רעך") שם כג(.  כולם, אם  באו  לידך, אתה<BR>
מצווה עליה, ולא לרדוף אחריה. והשלום, בקש שלום<BR>
במקומך, ורדפהו במקום אחר.  וכן עשו ישראל. אף על<BR>
פי שאמר להם הקדוש ברוך הוא "החל רש והתגר בו<BR>
מלחמה" )שם ב, כד( , רדפו  את  השלום,    שנאמר:<BR>
"וישלח  ישראל מלאכים וגו'"<BR>
<BR>
<FONT SIZE="-1">(מדרש תנחומא חקת סימן כב)</FONT><BR>

<hR>
<H4>שמע בין אחיכם": על ההגינות במשפט"</H4>

עוד  ירצה שלא יהיה השופט מצהיל פניו ונושא עיניו<BR>
באחד מהם, ומשפיל עיניו מאחד מהם, אלא שתהיה דרך<BR>
השמיעה שוה ביניהם, והוא אומרו שמוע, פירוש דרך<BR>
השמיעה תהיה בין אחיכם,  אם אתה תשא עיניך תשא<BR>
לשניהם,   ואם  תשפיל  תשפיל  לשניהם,  או אפשר<BR>
שיצו  ה'  שלא  ישא  עיניו כל עיקר בהם,  כי אפשר<BR>
שיטעה אחד מהם במין הראיה שהוא עין יפה יותר ממנו<BR>
ויסתתמו טענותיו.<BR>
ושמעתי  מפי  חכם  גדול  חסיד וגדול בישראל חביב<BR>
עלי  כרוחי  ה"ה  הרב רבי משה בירדוגו זלה"ה שהיה<BR>
מדקדק  בשעת  הדין  שיהיו  עיניו  למטה,   ולא היה<BR>
נושא  עיניו כל עיקר,  ושהיה מרגיש שאם היה נושא<BR>
עיניו   לצד   ההכרח  באיזה  אחד  מבעלי  הדין<BR>
היה מתבלבל  שכנגדו,   והוא  אומרו "שמע  בין<BR>
אחיכם",<BR>
שלא  יעשו אלא השמיעה והדברים באים מהטוענים לפניהם<BR>
באין  השתנות  לאחד מהם,  ובזה "ושפטתם צדק".<BR>
<BR>
<FONT SIZE="-1">(אור החיים דברים  א , טז)</FONT><BR>

<hR>

<H3>.איכה" של משה, ישעיהו וירמיהו"</H3>

קיימת סמיכות בין דברי הכתוב במגילת איכה,<BR>
המתייחסים לתשעה באב, ובין הסדרה עצמה. באותו<BR>
סיפור של ביאת ישראל לארץ, או הליכתם לביאה אל<BR>
הארץ, מתאונן משה על כשלון עם ישראל בדרכו זו:<BR>
"איכה אשא לבדי טרחכם ומשאכם וריבכם". ו-800 שנה<BR>
לאחר מכן אומר ישעיהו הנביא על הכשלון שהיה בכיבוש<BR>
הארץ ובשבת ישראל בארץ, שלא מילאו את החיובים<BR>
שהוטלו עליהם: "איכה היתה לזונה קריה נאמנה. מלאתי<BR>
משפט, צדק ילין בה ועתה מרצחים". ובדברי הקינה<BR>
הגדולים, אשר המסורת, אולי האגדית, מייחסת<BR>
לירמיהו, נאמר: "איכה ישבה בדד".<BR>
בדרך לכיבוש הארץ: "איכה אשא לבדי טרחכם משאכם<BR>
וריבכם"; בישיבה בארץ: "איכה היתה לזונה קריה<BR>
נאמנה"; וסוף הדבר: "איכה ישבה בדד".<BR>
זאת היא היסטוריוסופיה בעלת משמעות עמוקה מאד, ולכן<BR>
הסמיכות בין הסדרה על ביאת הארץ ובין תשעה באב,<BR>
זכר החורבן והגלות, איננה מקרית. היא איננה עניין<BR>
של לוח השנה, אלא עניין של המשמעות והמובן שיש<BR>
להיסטוריה של עם ישראל, ובמידה מסוימת ליחסים<BR>
ולקשרים ההיסטוריים בין המאורעות בתולדותיהם של כל<BR>
העמים.<BR>
<BR>
<FONT SIZE="-1">'מתוך הערות לפרשיות השבוע לפרופ' ישעיהו ליבוביץ)<BR>
ז"ל, עמ' 112-113(</FONT><BR>

<hR>
<BR>
</DIV>
<DIV ALIGN=right>
<B>המומים וכואבים, אנו מרכינים ראש על קברו הצעיר של</B><BR>

<H3>יואל יוסף פיין ז"ל</H3>

ומשתתפים באבלם הכבד של מרים, יהונתן, דבורה, נעמי<BR>
ואפרים.<BR>
<BR>
בלע המות לנצח   ומחה ה' דמעה מעל כל פנים.<BR>
<BR>
מערכת "שבת שלום"<BR>

ושלום-נתיבות שלום
עוז
</DIV>


<BR><BR>




<P ALIGN="center">

</P>

</body></html>

<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Ki-Tissa</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת  כי-תשא </FONT><BR>
<FONT SIZE="3" COLOR="navy">גליון מס' 72 תשנ"ט</FONT>

 </p>

<P ALIGN="right">
'ויהי כאשר קרב אל המחנה וירא את העגל ומחלת':  </P>
<P ALIGN="right">
 ר' חלקיה בשם ר' אחא: מיכ)א(ן שלא יהא אדם דן  <BR>
אומדות )על-סמך השערה( .                       </P>
<P ALIGN="right"><FONT SIZE="-1">
 )ירושלמי תענית פרק ד הלכה ה(                 </FONT></P>
<P ALIGN="right">
</P>
<h3 ALIGN="right">
שבירת הלוחות: הסתכלויות שונות                 </h3>
<P ALIGN="right">
"וירא את העגל ומחלת": סביבו.                  </P>
<P ALIGN="right">
ויש אומר, כי נסתלק המכתב מהלוחות על כן שברם.  </P>
<P ALIGN="right">
ויש אומרים שה' ציוה לשברם.                    </P>
<P ALIGN="right">
והקרוב אלי מה שהוא כתוב, כי קנא לה' ובחרון אפו<BR>
שברם.                                         </P>
<P ALIGN="right">
וכבר אמרתי לך בתחילת הפרשה משל בעל נעורים,    <BR>
ולוחות הברית הם השטר, וקרע שטר העדות.         </P>
<P ALIGN="right"><FONT SIZE="-1">
)מתוך הפירוש הקצר לרבי אברהם אבן עזרא על שמות <BR>
לב, יט(                                       </FONT></P>


<P ALIGN="right"><HR WIDTH="95%" ALIGN=CENTER>
</P>
<h2 ALIGN="right">
מנהיג ואומה                                   </h2>
<h3 ALIGN="right">
משה דוד הר                                    </h3>


<P ALIGN="right">
פרשת כי תשא עוסקת, בין השאר, במעשה העגל. במעשה<BR>
זה באות לידי ביטוי תפיסות שונות ומנוגדות הן   <BR>
לגבי בעיית התכונות הראויות למנהיג הן לגבי השאלה<BR>
הסבוכה של הקשר בין המנהיג לבין המון העם.      </P>
<P ALIGN="right">
כבר בראש ספר שמות למדנו, שמשה "לא איש דברים"  <BR>
היה אלא "כבד-פה וכבד לשון" )שמות ד, י(, "ערל  <BR>
שפתים" )שם, ו, ל(,  בעוד שעל אהרן אחיו נאמר שם,<BR>
"כי-דבר ידבר הוא" )שם, יד(. ולפיכך קבע הקדוש  <BR>
ברוך הוא, שמשה יהא המנהיג ואהרן יהיה לו לפה   <BR>
)שם, שם, טו-טז; ז, א-ב(. וכאן מתבקשת כמעט מאליה<BR>
השאלה: על שום מה הפיתרון המורכב הזה? הלא פשוט <BR>
הרבה יותר היה לקבוע את אהרן גופו כמנהיג, מה גם<BR>
שהוא היה הבכור ומשה הצעיר )שם, שם, ז(. לשאלה זו<BR>
ניתנו תשובות שונות ואחת הקולעות שבהן היא שביקש<BR>
הקב"ה למנוע את האפשרות, שהמוני בית ישראל יראו <BR>
במשה אל, ולפיכך בחר דווקא במנהיג שכבר במבט    <BR>
ראשון ניכר בו, שאינו מושלם, ולפיכך אינו אל.   </P>
<P ALIGN="right">
הלא פרעה נחשב בעיני המצרים אל ומשה עתיד לגבור <BR>
על פרעה. ומה טבעי יותר מאשר המסקנה, שמי שגובר <BR>
על מי שנחשב אל, בעל שלטון ללא מצרים, הוא גופו <BR>
אל. לפיכך ראוי היה להטעים, שלא משה הוא הגובר על<BR>
פרעה, אלא הקב"ה. ואילו משה אינו אלא בשר ודם,  <BR>
שעל אף כל תכונותיו הנעלות הוא אנושי, ואפילו בעל<BR>
מום.                                          </P>
<P ALIGN="right">
זאת,  ועוד אחרת. ההבדל העמוק בין משה לבין אהרן<BR>
בא לידי ביטוי חריף במעשה העגל. כאן מתחוור,    <BR>
שאהרן, שמילא כראוי את תפקידו כל עוד היה ממלא  <BR>
אחר הוראותיו של משה, נכשל כישלון חמור שעה שמשה<BR>
נעדר והוא, אהרן, נאלץ למלא את מקומו. קודם כל  <BR>
נתברר, שאהרן הוא מה שקרוי בימינו פופוליסט. אין<BR>
ספק, שהדין עם המפרשים, הטוענים, שאהרן, במעשה  <BR>
העגל, לא נתכוון לעבודה זרה ממש, אלא למעין מושב<BR>
וכס להקדוש ברוך הוא )עיין מ"ד קאסוטו, פירוש על<BR>
ספר שמות, לב, א  ואילך, עמ' 284 ואילך(.  ואף  <BR>
בדבר זה לא נחפז, אלא, להיפך, ביקש תחילה להרוויח<BR>
זמן, שמא יירגע ההמון הנקהל  עליו והדורש את    <BR>
דרישותיו &ndash; ההצעה של אהרן: "פרקו נזמי הזהב אשר <BR>
באזני נשיכם בניכם ובנתיכם והביאו אלי" )שם, לב,<BR>
ב( הניחה, שהעם לא יאבה לעשות זאת, או שהדבר    <BR>
יימשך זמן רב מאד ובינתיים ישוב משה. אבל לא כך <BR>
אירע ואהרן מצא עצמו נגרר אחרי מהלך המאורעות   <BR>
ודרישות העם. גם אז ניסה עדיין לפשר בין ההתלהבות<BR>
של ההמון לבין מה שראוי וגם לאחר שעשה את העגל  <BR>
ובנה מזבח לפניו הכריז "חג לה' מחר" )שם, שם, ה(.<BR>
הוא קבע מיוזמתו חג, אולם שיער, שבכך יוכל לכוון<BR>
את העם לדרך טובה ולפיכך הכריז, שהחג הוא לה',  <BR>
כדי להוציא כל ספק מלב ההמון. אולם ההמון נהג   <BR>
בשלו: "וישב העם לאכל ושתו ויקמו לצחק" )שם, שם,<BR>
ו( , ב"קול ענות" וב"מחלת" )שם, שם, יח-יט(,    <BR>
כלומר במין אורגיון אכסטטי: "כמנהג חגי העמים   <BR>
הלהוטים אחר פולחן אלי הפוריות ואחרי הפריצות   <BR>
הקשורה בו" )קאסוטו, שם, עמ' 289(. וכבר חשו    <BR>
ראשונים בדבר, שמעשי ההמון לפני העגל היו גרועים<BR>
ומקולקלים יותר מעצם עשיית העגל גופו. אך גם    <BR>
כשראה את התוצאות המושחתות של ניסיונותיו לא מלאו<BR>
ליבו של אהרן לעמוד בפרץ ולנזוף בעם. אפשר שבסתר<BR>
ליבו נתאווה לעשות כן ונתיירא מן ההמון ואפשר,  <BR>
שאיבד לגמרי את ראשו.                          </P>
<P ALIGN="right">
אולם גם כשחזר משה למחנה ועשה את מה שעשה )שיבר <BR>
את הלוחות; שרף את העגל וטחנו עד דק; השקה את בני<BR>
ישראל את המים שעליהם זרה את אפר העגל( ואז עמד <BR>
לחקור, בעדינות אך בתקיפות, את אהרן )עיין מדרש <BR>
אגדה, מבית מדרשו של ר' משה הדרשן, שמות, לב, כ,<BR>
מהדורת בובר, עמ' 183: "מכאן למדנו שהיה משה רוצה<BR>
להרוג את אהרן!"(, נסתבך אהרן בתשובותיו. תחת   <BR>
לומר דברים ברורים וחדים וליטול על עצמו את     <BR>
האחריות בפה מלא, החל אהרן, הרהוט, דרך כלל,    <BR>
בדבריו, למלמל מיני הצטדקויות: "אל-יחר אף אדני <BR>
אתה ידעת את-העם כי ברע הוא ויאמרו לי עשה-לנו  <BR>
אלהים אשר ילכו לפנינו כי-זה משה האיש אשר העלנו<BR>
מארץ מצרים לא ידענו מה היה לו. ואמר להם למי זהב<BR>
התפרקו ויתנו-לי ואשליכהו באש ויצא העגל הזה"   <BR>
)שמות, לב, כב-כד(. כל מה שאמר אהרן אמת היה, אבל<BR>
לא כל האמת: הוא האריך בהטלת האחריות על העם הרע,<BR>
קיצר בחלקו שלו במעשה העגל ולא הזכיר כלל, שהוא,<BR>
אהרן, בנה את המזבח והכריז על החג. כללו  של דבר,<BR>
לפנינו כאן מופת שלילי, של מנהיג חלש מאד, שגם  <BR>
לאחר מעשה אינו מודה בחלקו בפה מלא ומגולל את   <BR>
עיקר האחריות על אחרים. מי שיודע לדבר כל כך יפה<BR>
מתגלה לפתע בדבריו בכל עליבותו ) והשווה תלמוד  <BR>
בבלי, מגילה, כה  ע"ב: "רבי שמעון בן אלעזר אומר:<BR>
לעולם יהא אדם זהיר בתשובותיו וכו'(.           </P>
<P ALIGN="right">
ואילו משה הוא היפוכו הגמור של אהרן. במהירות   <BR>
מפתיעה מתאושש הוא מתדהמתו למשמע דבר ה', המבשר <BR>
לו את הבשורה הנוראה על מעשה העגל. כל מפעלו    <BR>
נתמוטט וקרס  ברגע אחד, אולם להודעתו של ה':    <BR>
"הניחה לי ויחר-אפי בהם ואכלם ואעשה אותך לגוי  <BR>
גדול" )שמות, לב, י(, הוא מגיב מיד, בלא שום    <BR>
היסוס, בתחנונים לה' שיחזור בו מכוונתו זו &ndash; ואכן<BR>
תחינותיו עולות יפה )שם, שם, יא-יד(. בירידתו מן<BR>
ההר מכריע הוא, משה, מדעתו, בלא שביקש אפילו את <BR>
רשותו של ה', ושובר את הלוחות, "מעשה אלהים"    <BR>
ו"מכתב אלהים" )שם, שם, טז, יט( ]וכבר ציינו חז"ל<BR>
במקומות הרבה את העזתו של משה בכך &ndash; העזה שעליה <BR>
זכה לשבח שלאחר מעשה מאת הקב"ה[, וכן עושה הוא  <BR>
מדעתו את שאר המעשים )שריפת העגל וטחינתו; ענישת<BR>
בני ישראל(. ועם זאת מודיע הוא לה', שאם לא ישא <BR>
לחטאת בני ישראל: "מחני נא מספרך אשר כתבת" )שם,<BR>
שם, לב(. בשום שלב משלבי הפרשה לא ניסה אהרן    <BR>
להציע, שהוא ישלם את מלוא המחיר על מה שאירע.   <BR>
להיפך, ראינו, שהוא נטה, במלמולי הצטדקותו, להטיל<BR>
את האחריות על העם. זהו מודל של מנהיג חלש, הנגרר<BR>
אחרי העם לכתחילה ואינו מוכן גם ליטול על עצמו  <BR>
אחריות בדיעבד, ואילו משה הוא היפוכו הגמור. הוא<BR>
מסוגל, מצד אחד, לקבל הכרעות קשות, נועזות,     <BR>
מכאיבות ובלתי-פופולריות )לא רק כלפי העם, אלא  <BR>
אולי גם לעומת ה'( ומן הצד האחר מוכן הוא תמיד  <BR>
ליטול על עצמו אחריות גמורה ולא רק למה שעשה, אלא<BR>
אף  למה שלא עשה ולמה שנעשה בהעדרו ואף שלא     <BR>
בידיעתו, שכן נכון הוא בכל רגע למסור את נפשו על<BR>
העם.                                          </P>
<P ALIGN="right">
זוהי תכונתו של מנהיג מעולה וכזה היה משה;      <BR>
המנהיג האמיתי הוא מי שמחליט מה שהוא מחליט מתוך<BR>
שיקול דעת זהיר ומעמיד תמיד לנגד עיניו את צרכי <BR>
הכלל וטובת הכלל, בעוד שטובת עצמו לא זו בלבד,  <BR>
שאינה בראש מעייניו, אלא שהוא אף מוכן למסור את <BR>
נפשו, אם הדבר דרוש, למען הכלל. ברור, איפוא,   <BR>
מדוע בחר ה' במשה להנהיג את עמו.               </P>


<P ALIGN="right"><FONT SIZE="-1">
משה דוד הר הוא פרופסור באוניברסיטה העברית     <BR>
בירושלים.                                     </FONT></P>
<P ALIGN="right"><HR WIDTH="95%" ALIGN=CENTER>
</P>
<h3 ALIGN="right">
רבדים סמויים בשיחה בין משה לקב"ה.             </h3>
<P ALIGN="right">
'ועתה הניחה לי ויחר אפי בהם ואכלם ואעשה  אותך <BR>
                                 '&hellip; לגוי  גדול</P>
<P ALIGN="right">
 אמר רבי אבהו: אלמלא מקרא  כתוב  אי  אפשר     <BR>
לאומרו: מלמד שתפסו משה להקדוש  ברוך  הוא  כאדם <BR>
שהוא  תופס את חבירו בבגדו,  ואמר לפניו: רבונו <BR>
של עולם אין אני מניחך עד שתמחול ותסלח להם.    </P>
<P ALIGN="right"><FONT SIZE="-1">
)תלמוד בבלי, מסכת ברכות דף לב, ע"א(           </FONT></P>
<P ALIGN="right">
'ועתה  הניחה  לי  ויחר  אפי  בהם ואכלם':  וכי <BR>
משה  היה  תופש  בהקב"ה שהוא אומר 'הניחה  לי'? <BR>
אלא  למה הדבר דומה? למלך שכעס על בנו והכניסו  <BR>
לקיטון )חדר קטן( ומתחיל לבקש להכותו והיה המלך <BR>
מצעק מן הקיטון 'הניחה לי שאכנו' והיה פדגוג עומד<BR>
בחוץ. אמר הפדגוג:  המלך  ובנו  לפנים  בקיטון, <BR>
למה  הוא אומר 'הניחה  לי'?  אלא מפני שהמלך מבקש<BR>
שאלך ואפייסנו על  בנו,  לכך  הוא  מצעק  'הניחה <BR>
לי'. כך אמר הקב"ה למשה  'ועתה  הניחה  לי'  אמר <BR>
משה:  מפני שהקב"ה רוצה  שאפייס  על  ישראל,    <BR>
לפיכך  הוא  אומר 'ועתה הניחה  לי' מיד התחיל   <BR>
לבקש עליהם רחמים הוי 'ויחל משה את פני ה'      <BR>
אלהיו'.                                       </P>
<P ALIGN="right"><FONT SIZE="-1">
 )שמות רבה פרשה מב(                           </FONT></P>


<P ALIGN="right"><HR WIDTH="95%" ALIGN=CENTER>
</P>
<h3 ALIGN="right">
"פנים אל פנים"                                </h3>
<P ALIGN="right">
'ודבר ה' אל משה פנים   אל   פנים'  אמר לו     <BR>
הקב"ה:  לא  כך  התניתי  עמך כשיהיו פניך כעוסות<BR>
יהיו פני מרצין את פניך,  וכשיהיו פני  כעוסות  <BR>
יהיו פניך מרצין את פני? חזור בך והכנס למחנה   <BR>
שנאמר 'ודבר ה' אל משה פנים אל פנים' .         </P>
<P ALIGN="right"><FONT SIZE="-1">
)שמות רבה פרשה מה(                            </FONT></P>
<P ALIGN="right">&nbsp;
</P>
<P ALIGN="right">
'ודבר ה' אל משה פנים אל פנים'.  אין אנו יודעין<BR>
אם השפל הגביה עצמו, אם הגבוה השפיל. אמר רבי   <BR>
יהושע בן לוי: כביכול גבהותו של עולם הרכין עצמו,<BR>
 שנאמר:  'וירד ה' באהל'.                      </P>
<P ALIGN="right"><FONT SIZE="-1">
)תנחומא כי תשא סימן כז(                       </FONT></P>
<P ALIGN="right">&nbsp;
</P>
<P ALIGN="right">
 משה רבינו לא על ידי מלאך שנאמר 'פה אל  פה   &hellip;<BR>
אדבר  בו'  ונאמר 'ודבר ה' אל משה פנים אל      </P>
<P ALIGN="right">
פנים'  ונאמר  'ותמונת ה' יביט' כלומר שאין שם  <BR>
משל אלא רואה הדבר על בוריו בלא חידה ובלא משל  <BR>
הוא שהתורה  מעידה  עליו  במראה  ולא  בחידות   <BR>
שאינו מתנבא בחידה אלא במראה שרואה הדבר על     <BR>
בוריו.                                        </P>
<P ALIGN="right">
כל  הנביאים  יראים ונבהלים ומתמוגגין ומשה     <BR>
רבינו אינו  כן  הוא  שהכתוב  אומר  'כאשר  ידבר<BR>
איש אל רעהו' כלומר כמו שאין אדם נבהל לשמוע דברי<BR>
חבירו כך   היה   כח  בדעתו  של  משה  רבינו    <BR>
להבין  דברי הנבואה  והוא עומד על עומדו שלם.   <BR>
<FONT SIZE="-1">   (משנה תורה לרמב"ם; הלכות יסודי התורה  ז, ו)</FONT></P>





<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

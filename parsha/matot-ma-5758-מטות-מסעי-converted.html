<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Mattot - Massai</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת מטות - מסעי</FONT><BR>
<FONT SIZE="3" COLOR="navy">גליון מס' 40 תשנ"ח </FONT>

 </p>

<DIV ALIGN=right>
רבי אליעזר בן יעקב אומר:לא ניתנה הארץ אלא ליוצאי<BR>
מצרים ולא נתחלקה אלא לעומדים בערבות מואב.<BR>
<FONT SIZE="-1">(תוספתא בבא בתרא פרק ז משנה ג)</FONT><BR>
<BR>
<FONT COLOR="#000080" SIZE="3">הברית בין הקב"ה לעם ישראל תלויה גם בקיומה על-ידי<BR>
ישראל</FONT><BR><BR>
כאן )בסוף ספר במדבר( הזכיר ביד משה, והענין כי<BR>
הברית הראשון אשר בחורב קבלוהו, עד שהמלך במסבו<BR>
בטלוהו, וכבודם בתבנית שור המירוהו, ונהפך למשחית<BR>
הודם, לא הצליחו בו ולא עלה בידם, וציר נאמן<BR>
בראותו אותיות פורחות, השליך מידיו את הלוחות. אבל<BR>
כאן בערבות מואב בברית שני, נתקיים הברית בין ה'<BR>
וביניהם, הרים ימושו וכל צור ממקומו יעתק, והברית<BR>
הזאת לא תופר, וחבל האהבה לא ירתק, במסורת בריתו<BR>
הביאנו לשם ולתהלה, ודברי הברית קבלנו עלינו<BR>
בשבועה ואלה, ומזה תמצא בסוף התורה פסוק ערב. אלה<BR>
דברי הברית אשר כרת ה' את משה לכרות את בני ישראל<BR>
בארץ מואב, מלבד הברית אשר כרת אתם בחורב<BR>
<BR>
<FONT SIZE="-1">(רבינו בחיי במדבר לו , פסוק יג)</FONT><BR>

<hR>

<H3>"ולא תטמא את הארץאשר אני שכן בתוכה"</H3>
<H3>רימון כשר</H3>

פרשת 'ערי מקלט' )במד' לה, ט-לד( מהווה דוגמא נאה<BR>
ליחסה של התורה לקדושתם של חיי האדם. נוכח המנהג<BR>
הרווח של גאולת הדם, אותו אין ביכולתה של התורה<BR>
לשרש, מבקש המחוקק להגביל את זכויותיו של גואל<BR>
הדם. גם אם ניתנת לגואל הדם הזכות לנקום ברוצח<BR>
שבמזיד, הרי מימושה עשוי להיות תלוי בפרוצדורה<BR>
משפטית: רוצח שברח לעיר המקלט יימסר לידיו של גואל<BR>
הדם רק לאחר בירור משפטי: "ולא ימות הרצח עד עמדו<BR>
לפני העדה למשפט" )במ' לה, י"ב, וראו גם פס' כד(.<BR>
בכך מבקשת התורה למנוע שפיכות דמים מיותרת, שכן<BR>
קיימת לו לגואל הדם הזכות להרוג רק את הרוצח<BR>
במזיד, ואילו הרוצח בשגגה יכול למצוא מקומו בעיר<BR>
המקלט: "והצילו העדה את הרצח מיד גאל הדם והשיבו<BR>
אתו העדה אל עיר מקלטו" )לה, כ"ה(. ויושם אל לב:<BR>
הן הרוצח במזיד הן הרוצח בשגגה שניהם מכונים<BR>
בפרשתנו: 'רוצח', שכן שניהם שפכו דמים. פרשת ערי<BR>
המקלט משתלבת יפה בכוונתה הכוללת של התורה בבואה<BR>
להדגיש ולהבליט את הקדושה שבחיי האדם. לא בכדי<BR>
נכלל האיסור של 'לא תרצח' בעשרת הדיברות, שהם<BR>
התנאים הבסיסים המחייבים את כל מי שעומד להצטרף<BR>
לעדת ה'. לפיכך ניסוחם הוא קצר, קטיגורי<BR>
ובלתי-מותנה בזמן ובמקום. הכללת האיסור 'לא תרצח'<BR>
בעשרת הדיברות פירושה, אפוא, שמי שאינו ממלא אחריו<BR>
מוציא עצמו מכלל כורתי הברית עם ה'. את שחסר בצו<BR>
הקטיגורי שבעשרת הדיברות, השלימו היגדים אחרים<BR>
שבתורה, בהוסיפם נימוקים וסייגים. כך למשל, מנמקת<BR>
התורה את האיסור לשפוך דם בקביעה כי כל בני האדם<BR>
נבראו בצלם אלוהים: "שפך דם האדם באדם דמו ישפך,<BR>
כי בצלם אלהים עשה את האדם" )בר' ט, ו(. נימוק אחר<BR>
עולה בפרשתנו, פרשת מטות-מסעי, לפיו הדם השפוך<BR>
מטמא את הארץ: "כי הדם הוא יחניף את הארץ" )במ'<BR>
לה,לג(, ובכך מאיימת הטומאה על המשך נוכחות ה'<BR>
בקרב ישראל: "ולא תטמא את הארץ אשר אתם ישבים בה<BR>
אשר אני שכן בתוכה" )שם פס' לד(.<BR>
התורה יוצאת מגדרה כדי להשריש בקרב עם ישראל את<BR>
רעיון קדושת החיים. זאת באמצעות שלילתם של נוהגים<BR>
רווחים. כך למשל, נאסר  על פי פרשתנו - לקחת כופר<BR>
תמורת חייו של רוצח: "ולא תקחו כפר לנפש רצח" )שם<BR>
פס' לא(. זאת בניגוד לרווח במזרח הקדום; וכך נקבע<BR>
בפרשת משפטים: "וכי יזד איש על רעהו להרגו -<BR>
[אפילו] מעם מזבחי תקחנו למות" )שמ' כא,יד(, ואף<BR>
זאת בניגוד לרווח הן בישראל )השווה מל"א ב,כח( הן<BR>
בין עמי המזרח הקדום. החוק האחרון מבליט את ערכם<BR>
של חיי האדם, שכן במקרה של רצח במזיד - "קדושת<BR>
המקדש אינה דוחה את קדושת חיי האדם" )מ"ד קאסוטו,<BR>
בפירושו על אתר(.<BR>
<BR>
כתורה, כן הנביאים והכתובים, אינם חדלים מלגלות את<BR>
סלידתם העמוקה מרצח. כך למשל לועג הנביא יחזקאל<BR>
לאלה הנשארים בארץ לאחר החורבן ומבקשים לטעון<BR>
לבעלות על הקרקע ומאשימם, בין השאר, בשפיכות דמים:<BR>
"על הדם תאכלו ועינכם תשאו אל גלוליכם )=עבודה<BR>
זרה( ודם תשפכו  והארץ תירשו?! עמדתם על חרבכם<BR>
)=חייתם על חרבכם( עשיתן תועבה ואיש את אשת רעהו<BR>
טמאתם )=גלוי עריות(  והארץ תירשו?!" )יח' לג,<BR>
כה-כו(. ודוק: פעמיים חזר הנביא על ההאשמה בדבר<BR>
שפיכות דמים )"ודם תשפכועמדתם על חרבכם"(, ללמדך<BR>
עד כמה נוראה היתה בעיניו התופעה.<BR>
<BR>
אף בעל ספר דברי-הימים מגלה פניו ביחס לשפיכות<BR>
דמים. קשה לו לבעל הספר להסביר את העובדה כי דויד<BR>
מלך ישראל, הנתפש בעיניו כדמות אידיאלית, לא הורשה<BR>
לבנות את בית המקדש. שלא כבעל ספר שמואל התולה את<BR>
העניין בטעות תיאולוגית של דויד, ושלא כבעל ספר<BR>
מלכים המבאר את העובדה בטרחותיו הצבאיות של דויד,<BR>
הרי בעל ספר דברי-הימים מסביר את אי בניית הבית על<BR>
ידי דויד בהיותו איש מלחמה שופך דם רב: "דם לרב<BR>
שפכת ומלחמות גדלות עשית לא תבנה בית לשמי כי דמים<BR>
רבים שפכת ארצה לפני" )דה"א כב,ח. וראה גם שם<BR>
כח,ג(. ויושם אל לב: אין דברי-הימים מגנה את דויד<BR>
על עצם מלחמותיו )אך ראו דה"ב טז,ט(, אלא שאין<BR>
מלחמה ללא שפיכות דמים  וזו אינה מתיישבת עם בניית<BR>
בית לשם ה'. ודוק: לא ברצח של יהודים עסקינן כאן,<BR>
אלא במלחמה )שעשוייה להיות מוצדקת( בה נפלו<BR>
ישראלים ונוכרים כאחת!<BR>
בספרות היהודית הבתר-מקראית ניתן לגלות הרחבות<BR>
שונות של האיסור 'לא תרצח' בכמה כיוונים: במתן<BR>
נימוקים רציונאליים לאיסור; בתפיסת חומרתו היתירה,<BR>
ובהרחבת הכלתו.<BR>
<BR>
באשר לנימוקים, מן הראוי להביא את דבריו היפים של<BR>
פילון האלכסנדרוני, אשר בחיבורו 'על עשרת הדברות'<BR>
הוא כותב: "הציווי השני הוא שלא תרצח. כי הטבע<BR>
)=ההשגחה האלהית(, שעשה את האדם, בעל-החיים הנוח<BR>
ביותר, כיצור חברותי החי בצוותא, קראו לאיחוד<BR>
לבבות ולשיתוףעל הורג אדם לדעת היטב, כי הוא ממוטט<BR>
את חוקי הטבע והוריותיו, שנחקקו לטובה ולתועלת<BR>
הכל. ברם, עליו גם לדעת שהוא אשם במעילה, היות<BR>
ושדד את הקדוש בנכסי האל". לדעת פילון, האדם מטבעו<BR>
הוא יצור חברותי, וכל פגיעה קטלנית מערערת את<BR>
שיתוף הפעולה בין בני האדם. זו אף זו. פגיעה ביצור<BR>
האנושי היא פגיעה בקדוש שבבריותיו של האל. נימוק<BR>
אחר מעלה רס"ג בחיבורו 'הנבחר באמונות ובדעות'<BR>
)ג,ב(: "מן החכמה למנוע את הרצח בין בני אדם כדי<BR>
שלא יהא הדבר הפקר - וישמידו זה את זה". לשון אחר:<BR>
הרצח  מסכן את עצם קיומה של החברה האנושית כולה.<BR>
<BR>
באשר לחומרה, ניתן להצביע על כמה מימרות המיוחסות<BR>
לחכמים, ואשר מעניקות לשפיכות דמים ממד תיאולוגי<BR>
מפתיע. כך למשל שומעים אנו בשמו של ר' עקיבא כי<BR>
"כל מי ששופך דמים מעלה עליו הכתוב כאילו מיעט את<BR>
הדמות" )ב"ר לד,יד( ובדומה לכך במכילתא דר"י:<BR>
"כתיב 'אנכי ה' אלהיך' וכנגדו 'לא תרצח', מגיד<BR>
הכתוב שכל מי ששופך דם מעלה עליו הכתוב כאלו ממעט<BR>
בדמות המלך". לשון אחר: פגיעה קטלנית במי שנברא<BR>
בצלם אלהים כמוה כפגיעה בבורא עצמו.<BR>
<BR>
אשר להחלתו הרחבה של האיסור 'לא תרצח', מעידה כבר<BR>
המשנה המפורסמת "לפיכך נברא אדם יחידי ללמדך שכל<BR>
המאבד נפש אחת )כך היא הגרסה המתוקנת. ההוספה<BR>
מ'ישראל' מאוחרת!( מעלה עליו הכתוב כאלו איבד עולם<BR>
מלא" )משנה סנהדרין ד,ה(. לשון המשנה איננה משתמעת<BR>
לשתי פנים: כל ההורג, ויהיה מוצאו של ההרוג אשר<BR>
יהיה, 'כאלו איבד עולם מלא'. על הרחבה מסוג אחר<BR>
שומעים אנו בתרגומים הארץ-ישראלים לעשרת הדיברות,<BR>
המרחיבים את האיסור 'לא תרצח' לא רק על עצם שפיכות<BR>
הדמים, אלא אף על העזרה הניתנת לרוצח: "עמי בני<BR>
ישראל לא תהוון קטולין, לא חברין ולא שותפין עם<BR>
קטולייה" )=עמי בני ישראל, אל תהיו רוצחים, לא<BR>
חברים ולא שותפים לרוצחים(. בכיוון אחר הולך ר'<BR>
אברהם אבן עזרא בפירושו הארוך לשמות: "לא תרצח".<BR>
בידך, או בלשונך להעיד עליו שקר להמיתו, או להיותך<BR>
רכיל, או לתת עצה רעה בזדון שתדע שיהרג, או שנגלה<BR>
לך סוד שתוכל להצילו מן המות אם תגלהו לו )=אי<BR>
אזהרת הנרדף(, ואם לא גלית  אתה כמו רוצח". לשון<BR>
אחר: לדעת אבן עזרא 'רוצח' איננו רק מי שהורג במו<BR>
ידיו, אלא אף מי שלא מנע רצח!<BR>
לאור הקביעות הללו, מן הראוי לגנות בחריפות את כל<BR>
אלה שבחדרי חדרים מגלים הבנה 'למצוקה' שהביאה לרצח<BR>
יצחק רבין על ידי יגאל עמיר ולרצח עשרות המתפללים<BR>
הפלשתינאים על ידי ברוך גולדשטיין. אין הם ערים<BR>
לכך שהבנה זאת היא חרב פיפיות: כך ניתן יהא<BR>
'להבין' גם את מצוקתם של מבצעי פיגועים מן העבר<BR>
השני. הניסוח של הצו הקטיגורי - "לא תרצח" - בא<BR>
למנוע 'הבנות' מסוג זה; וכנגד 'הבנות' כאלה בשמה<BR>
של 'אהבת הארץ' יוצא הכתוב בפרשתנו: "ולא תחניפו<BR>
את הארץ אשר אתם בה, כי הדם הוא יחניף את הארץ".<BR>
<BR>
<FONT SIZE="-1">פרופסור רימון כשר מלמד במחלקה לתנ"ך באוניברסיטת<BR>
בר-אילן</FONT><BR>

<BR>

<BR>
<FONT COLOR="#000080" SIZE="3">קדושתה של ארץ ישראל מותנית בשאיפה לקדושה של החיים<BR>
עליה.</FONT><BR><BR>
לסדרת מסעי מצורף בהפטרה פרק ב' בירמיהו  ירמיהו<BR>
נביא החורבןבין הדברים המרובים שבסדרת "מסעי"<BR>
אזהרה גדולה וחמורה מפני שפיכות דמים. ובהתראה<BR>
הזאת, שבאה אחרי הפסוק האומר שהדם הנשפך משחית את<BR>
הארץ, נאמר: "ולא תטמא את הארץ אשר אתם יושבים בה,<BR>
שאר אני שכן בתוכה כי אני ה' שכן בתוך בני ישראל."<BR>
ה' איננו שוכן בארץ, הוא שוכן בתוך בני ישראל. וזה<BR>
מה שמקנה לארץ את משמעותה כשבני ישראל יושבים<BR>
עליה. ה' שוכן בתוך בני ישראל, רק בתנאי שהם<BR>
משכינים אותו בקרבם. הוא איננו שוכן בהם באופן<BR>
אוטומטי<BR>
<BR>
וכ-700 שנה לאחר משה בא ירמיהו הנביא, ואין בפיו<BR>
התראה על מה שיש לעשות ומה שאין לעשות אלא על מה<BR>
שיש ועל מה שנעשה. והוא אומר: " ותבאו ותטמאו את<BR>
ארצי, ונחלתי שמתם לתועבה". משה אומר: "ולא תטמא<BR>
את-הארץ". וירמיהו אומר, 700 שנה לאחר מכן " ותבאו<BR>
ותטמאו את ארצי". אותה ארץ, המכונה ארץ ה' )ארצי(<BR>
ונחלת ה', אין בה סגולה אימננטית ומעשי האדם<BR>
יכולים להפוך את ארץ ה' לטמאה ואת נחלת ה' לתועבה.<BR>
<BR>
<FONT SIZE="-1">'מתוך הערות לפרשיות השבוע לפרופ' ישעיהו ליבוביץ)<BR>
ז"ל, עמ' 108-109(</FONT><BR>
</DIV>








<P ALIGN="center">

</P>

</body></html>

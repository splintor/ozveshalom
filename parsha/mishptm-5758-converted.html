<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Mishpatim</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת משפטים</FONT><BR>
<FONT SIZE="3" COLOR="navy">גליון מס' 18 תשנ"ח</FONT>

 </p>


<DIV ALIGN=right>
<H4>.דבר ה' נמצא בפרטים הקטנים המביאים לתיקון עולם</H4>
ולמה נסמכה פרשת דינין לפרשת מזבח? לומר לך: שתשים<BR>
סנהדרין אצל המקדש.<BR>
<BR>
<FONT SIZE="-1">(מתוך פירוש רש"י על שמות כ"א,א</FONT>)<BR>
<BR>
וזה שיש לפרש:"ויבא משה ויספר לעם את כל דברי ה'<BR>
ואת כל המשפטים", רצונו לומר, שסיפר לעם את כל<BR>
דברי ה' אשר הם בתוך כל מצוה, ...שהם המשכת רצונו<BR>
האין סוף יתברך שמו, ממילא על ידי עשיית המשפטים<BR>
דוקא בפועל יומשך נצחיות הנפש, על כן סיפר להם<BR>
נצחיות דברי ה' , סיפר להם משפטים.<BR>
<BR>
<FONT SIZE="-1">(אגרא דכלה לרבי צבי אלימלך מדינוב, דף רט/ב)</FONT><BR>

<hR>

<H2>כיבוד אב ואם וכבוד האדם</H2>
<H3>דבורה גריינימן</H3>

"ספר הברית", המהווה עיקר תוכנו של פרשת משפטים,<BR>
הינו קובץ של חוקים התוחם את אורח חייהם של בני<BR>
בריתו של ה' , הן מהבחינה הדתית והטקסית והן<BR>
מבחינת הסדרת היחסים בין אדם לחברו. במישור<BR>
העקרוני, שני היבטים אלה כאחד מבטאים את יחסו של<BR>
האדם אל ה' ואל דרכיו, ואף העובר על החוקים<BR>
ה"אזרחיים" חוטא לא רק נגד האדם, אלא נגד ה'.<BR>
<BR>
מיקומו של ספר הברית מעמיד אותו בהקשרן של עשרת<BR>
הדיברות, המופיעות במרחק פסוקים אחדים לפני<BR>
תחילתו, והוא מהווה הרחבה של תכנן. את ההרחבה של<BR>
הדיבר החמישי, "כבד את אביך ואת אמך" , אנו מוצאים<BR>
בתוך חטיבה קטנה המונה ארבע עבירות בין אדם לחברו<BR>
שהעובר עליהן מתחייב בנפשו: מכה איש ומת, מכה אביו<BR>
ואמו, גונב איש ומכרו ומקלל אביו ואמו. הקשר זה<BR>
מעמיד את האיסורים הנגזרים ממצוות כיבוד אב ואם<BR>
בשורה אחת עם העבירות החמורות ביותר שבין אדם<BR>
לחברו: רצח ושיעבודו של אדם אחר. אולם, שלא כמו<BR>
עבירות אלה, האיסורים על הכאת האם והאב וקיללתם<BR>
אינם סימטריים: גזר הדין של מוות חל על עבירת הרצח<BR>
בכל מקרה, אבל על הכאה וקללה רק כשהן באות מצד<BR>
הבנים והבנות, ולא כשהן באות מצד ההורים. מהי<BR>
מהותן של שתי עבירות אלה, ומהי ההצדקה לחוסר-<BR>
סימטריה זו?<BR>
<BR>
ראשית כל, יש לדייק שאין מדובר כאן על יחסים בין<BR>
הורים לילדים קטנים, ולכן אין לקרוא את חוסר<BR>
הסימטריה כגושפנקא להתעללות בילדים או אפילו<BR>
להפעלת כח כלפיהם. גזר-דין מוות, שניתן להחילו רק<BR>
בסיום תהליך משפטי מורכב, מצביע על כך שמדובר<BR>
באנשים בעלי אחריות משפטית - כלומר, בבנים ובנות<BR>
בוגרים, שאינם עוד בחסותם של ההורים, ואולי אפילו<BR>
מדובר בהורים הנמצאים בחסות ילדיהם. חוקים<BR>
מסופוטמיים, המתייחסים אף הם לחובה המוסרית של<BR>
בנים ובנות לכבד את הוריהם מחייבים, למשל, תמיכה<BR>
בהורה כשהוא במצב של שכרות- כלומר, של חוסר-אונים<BR>
לעומת הבן או הבת. בספר בראשית, מביא בנו הקטן של<BR>
נוח על עצמו קללה בגלל הביזוי שהוא עושה לאביו<BR>
כשזה שוכב שיכור ומחוסר-הכרה באוהל.<BR>
<BR>
חלק מהפרשנים המודרניים מדגישים את השתייכות המילה<BR>
"מקלל" לשורש "קל" - המונגד לשורש "כבד", וכן<BR>
ל"כיבוד" או "כבוד". כפי שמעיר קסוטו, שייכות זו<BR>
משתקפת ביתר שאת בניסוח האיסור בדברים כז, טז:<BR>
"ארור מקלה אביו ואמו." לפיכך, המילה "מקלל" אינה<BR>
מורה דווקא על השמעת מילה מחרפת, אלא על בזוי<BR>
כבודם של ההורים )וכך ניתן גם לפרש את המשמעות של<BR>
קיללת ה'(. אם כן, "מכה" ו"מקלל" מתפרשים כשני<BR>
היבטי הניגוד של המושג כיבוד אב ואם. בכך יש גם<BR>
לפרש את העונש האכזרי הנגזר הן על הבן הסורר<BR>
והמורה, הן על הנערה שלא נמצאו לה בתולים - הלכות<BR>
המופיעות בסמוך זו לזו בדברים כא וכב. ניתן לתפוס<BR>
את שתי הדוגמאות האלה, שבהתנהגותם מבזים את בית<BR>
הוריהם, כמקרים פרטניים של ביזוי כבוד ההורים. את<BR>
פשר חומרת האיסור והעונש עליו יש לחפש בהקשר<BR>
הרעיוני של החוק המקראי, המייעד להורים תפקיד של<BR>
הוראה רוחנית: תפקיד המשתקף, למשל, במצוות "והגדת<BR>
לבנך" )שמות יג, ח(; בתיאור מקרהו של בן סורר<BR>
ומורה, אשר "איננו שמע בקול אביו ובקול אמו"<BR>
)דברים כא, יח(; ובספר משלי. תפקיד זה העומד ביסוד<BR>
העדיפות המיוחסת לחובת כיבוד ויראת האם והאב<BR>
בהקשרים החשובים ביותר: בפרשת קדושים מקדימה חובה<BR>
זו אף את חובת שמירת השבת ואת איסור האלילות.<BR>
תפישות אלו מציבות את מעמד ההורים באור אחר,<BR>
המבליט פחות את קשר הדם ויותר את תפקידם של ההורים<BR>
כמוסרי התורה ואורחותיה לצאצאיהם, שהם בני הברית<BR>
העתידיים של ה' , שאף הוא מתייחס אליהם כאב.<BR>
<BR>
ג'רלד בלידשטיין, בספרו על מצוות כיבוד אב ואם,<BR>
מזכיר את ה-"פטריה פוטסטס" הרומאית כאב-טיפוס של<BR>
התפישה הפטריארכלית ומדגיש את ההבדלים בין תפישה<BR>
זו לתפישה המקראית, שגם היא פטריארכלית. בתפישה<BR>
הרומאית המסורתית - שהשתנתה במידת-מה בתקופה<BR>
המאוחרת, כנראה בהשפעת המושגים המקראיים שהביאה<BR>
אתה הנצרות - שלט האב באופן מוחלט על גופם, נפשם<BR>
ורכושם של אשתו וצאצאיו, גם אחרי שהאחרונים הגיעו<BR>
לבגרות. לעומת זאת, אין התחיקה המקראית מייחסת כוח<BR>
מוחלט מעין זה לשום אדם על אדם אחר, בשל תפישתו של<BR>
קדושת חיי האדם. במקום זה, מציעה התפישה המקראית<BR>
הירארכיה מסוג אחר, או אולי שתי הירארכיות:<BR>
הירארכיה פולחנית-פוליטית המתאפיינת בתבנית של<BR>
אל-כהנים-לויים- בני ישראל )וזו הירארכיה גברית(,<BR>
והירארכיה אינטימית יותר של הוראה ומסירה, בתבנית<BR>
של אל-הורים-ילדים, שכנראה אף עלתה בחשיבותה<BR>
המושגית על ההירארכיה הראשונה.<BR>
<BR>
שלא כמו בהירארכיה הפולחנית-פוליטית, מטבע הדברים<BR>
כחם של הצאצאים מתגבר על זה של ההורים בחלוף<BR>
השנים. לכן, דווקא קשר זה של כבוד, המייצג את<BR>
העברת תורת ה' מדור לדור, מצאה התורה לנכון לחזק.<BR>
בזוי ההורים נחשבת בישראל כבזוי ה', ומדברים על<BR>
"מקלל אביו ואמו" באותם המונחים והנוסחאות שבהם<BR>
מדברים על "מקלל את האלקים". ועוד: בתפקיד יצוגי<BR>
זה אין שום הבדל בין מעמד האם ומעמד האב )ואף לא<BR>
בין מעמדי הבת והבן(. "צלם האלהים" של בראשית א'<BR>
טבוע באופן שווה בכולם. מדרש ההלכה מכילתא מדגיש<BR>
עקרון זה:<BR>
"כיוצא בדבר אתה אומר כבד את אביך ואת אמך. כשהוא<BR>
אומר איש אמו ואביו תיראו מגיד ששניהם שקולים זה<BR>
בזה" .) מכילתא פרשת בא, מסכת דפסחא, פרשה א(<BR>
<BR>
הפסוק בדברים "ארור מקלה אביו ואמו" )כז,טז(,מופיע<BR>
בהקשר קצת שונה מהקטע שבפרשת משפטים: בדברים לא<BR>
מדובר במוות הנגזר בערכאות משפטיות, אלא בעונש<BR>
בידי שמיים, וההקשר הוא של עבירות הנעשות בסתר,<BR>
ועשויות שלא להתגלות. גם בהמשך פרשתנו, יש קובץ<BR>
דינים המתייחס לעבירות שעשויות להמלט ממנגנוני<BR>
הצדק, אבל נידונים בערכראות ה': אלה המתייחסים<BR>
להתנהגות כלפי האנשים הנמצאים בתחתית סולם הכח<BR>
החברתי: הגר, היתום, האלמנה והעני. חוסר הסימטריה<BR>
מופיע כאן לא בהלכה עצמה, אלא ביחסי הכח הקיימים<BR>
בחברה. במקרה של הורים וילדים, ראינו שמדובר<BR>
במעברים הרגישים שבהם מתחלפים יחסי הכח בין צעירים<BR>
ומבוגרים. גם בהקשר דיני הניצול, מצביעה התורה על<BR>
הנזילות שבמבנים חברתיים הנראים איתנים, אבל הם<BR>
עשויים להתהפך בכל רגע. זוהי גדולתו של ה': "כי<BR>
גרים הייתם"; "והרגתי אתכם והיו נשיכם אלמנות<BR>
ובניכם יתומים." התרופה לחוסר-יציבות זו נמצאת גם<BR>
כאן בכבוד שחייב כל אחד כלפי כל האחרים, גם אם הם<BR>
זרים, גם אם הם חסרי אונים, גם אם כחם תש. לפי<BR>
רש"י, ההלכה "וגר לא תונה" מתייחסת דווקא ל"אונאת<BR>
דברים," ניצול חולשתו וביזוי כבודו של הגר.<BR>
<BR>
בתפיסת המקרא, השמירה על כבוד האדם מתגלמת בשני<BR>
מישורים אלה: כיבוד ההורים, המייצגים במישור<BR>
האינטימי ביותר את העברת תורתו של ה', וכיבוד חסרי<BR>
הכח -- שהיא דרך התורה עצמה, דרך החיים של בני<BR>
הברית.<BR>
<BR>
<FONT SIZE="-1">דבורה גריינימן, עורכת ספרים במקצועה, מסיימת תואר<BR>
שני בלימודי האשה ביהדות במכון שכטר ללימודי<BR>
היהדות בירושלים. היא עורכת כתב-עת חדש על לימודי<BR>
האשה והמגדר ביהדות, שגליונו הראשון יוצא לאור<BR>
בימים אלה.</FONT>

<hR>

<H4>הקב"ה מציל כל אדם מיד חזק ממנו</H4>
והנכון בעיני כי יאמר " לא תונה גר ולא תלחצנו"<BR>
ותחשבו "שאין לו מציל מידך", כי אתה ידעת שהייתם<BR>
גרים בארץ מצרים וראיתי את הלחץ אשר מצרים לוחצים<BR>
אתכם ועשיתי בהם נקמה, כי אני רואה דמעת העשוקים<BR>
אשר אין להם מנחם ומיד עושקיהם כח, ואני מציל כל<BR>
אדם מיד חזק ממנו, וכן האלמנה והיתום לא תענו כי<BR>
אשמע צעקתם, שכל אלה אינם בוטחים בנפשם, ועלי<BR>
יבטחו, ובפסוק האחר הוסיף טעם ואתם ידעתם את נפש<BR>
הגר כי גרים הייתם בארץ מצרים )להלן כג ט(, כלומר,<BR>
ידעתם כי כל גר, נפשו שפלה עליו והוא נאנח וצועק<BR>
ועיניו תמיד אל ה' וירחם עליו כאשר רחם עליכם, כמו<BR>
שכתוב )לעיל ב, כג( :"ויאנחו בני ישראל מן העבודה<BR>
ויצעקו ותעל שועתם אל האלהים מן העבודה" , כלומר<BR>
לא בזכותם, רק שרחם עליהם מן העבודה.<BR>
<BR>
<FONT SIZE="-1">(רמב"ן, שמות כב , כ)</FONT><BR>

<hR>

<H3>"ואנשי קדש תהיון לי"</H3>
קדושים אנושיים תהיו לי. שתקדשו את מעשיכם<BR>
האנושיים, וזהו עיקר הקדושה הנדרשת מן האדם.<BR>
מלאכים אינם חסרים לו לרבונו של עולם בשמים.<BR>
<BR>
<FONT SIZE="-1">(בשם רבי מנחם מנדל מקוצק, מתוך "מעינה של תורה)</FONT><BR>
<BR>
<hR>
<BR>
<FONT COLOR="#000080" SIZE="3">מושג באמצעות סדרי משפט תקינים והתגברות על רגשות<BR>
האיבה השלום</FONT><BR>
"אתה כוננת מישרים". אמר ר' אלכסנדרי: אתה כוננת<BR>
ישרות בעולמיך. יש לו לאדם דין עם חבירו והוא נכנס<BR>
עמו לדין והן מקבלין עליהם מה שהדין יוצא ועושין<BR>
שלום, הוי אומר "אתה כוננת מישרים". אדם יוצא לדרך<BR>
וראה חמורו של חבירו רובץ תחת משאו, הולך ונותן לו<BR>
יד ומסייעו לטעון ולפרוק והן נכנסין לפונדק והוא<BR>
אומר: כך פלוני אוהב אותי ואני הייתי סבור שהוא<BR>
שונאי, מיד מדברין זה עם זה ונכנס השלום ביניהם מי<BR>
גרם לזה שיעשו שלום ויעשו אוהבין? על ידי ששמר מה<BR>
שכתוב בתורה "כי תראה חמור שנאך רובץ תחת משאו<BR>
וחדלת מעזוב לו, עזוב תעזוב עמו" )שמות כג ה( הדא<BR>
הוא דכתיב )ככתוב(:"דרכיה דרכי נועם וכל נתיבותיה<BR>
שלום")משלי ג, יז(. משפט וצדקה ביעקב אתה עשית.<BR>
"ואלה המשפטים אשר תשים לפניהם")שמות כא,א(<BR>
<BR>
<FONT SIZE="-1">(מדרש תהלים מזמור צט)</FONT><BR>
<BR>
<hR>
<BR>
<FONT COLOR="#000080" SIZE="3">יש מצוות מזדמנות ויש מצוות שהאדם צריך לרדוף אחריהן</FONT><BR><BR>
הלל אומר: הוי מתלמידיו של אהרן, אוהב שלום ורודף<BR>
שלום, אוהב את הבריות ומקרבן לתורה. בשלמא אוהב<BR>
שלום כדקאמרן )אוהב שלום מובן לנו, כפי שאמרנו(<BR>
אלא רודף שלום היכי דמי )איך ייתכן?( כדתניא )כפי<BR>
שלמדנו( "בקש שלום ורדפהו" ומאי שנא )מה ההבדל( כל<BR>
המצות שאין אדם מחויב אלא אם-כן באה לידו, דכתיב<BR>
)ככתוב(:"כי תפגע שור אויבך" )או( "כי תראה חמור<BR>
שונאך" [כי יקרא] "כי תבנה בית חדש". אבל שלום בכל<BR>
מקום, "בקש שלום ורדפהו".<BR>
<BR>
<FONT SIZE="-1">(מסכת כלה רבתי, פרק שלישי, משנה ה)</FONT><BR>
</DIV>














<P ALIGN="center">

</P>

</body></html>

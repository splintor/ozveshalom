<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת וירא</FONT><BR>
<FONT SIZE="3" COLOR="navy">גליון מס' 161 תשס"א</FONT><BR>

 </p>


<P ALIGN="RIGHT">
<FONT SIZE="+1"><B>   כי ברך אברכך והרבה ארבה את זרעך ככוכבי השמים<BR>
וכחול אשר על שפת הים וירש זרעך את שער איביו.   <BR>
)בראשית כב, יז(                                </B></FONT></P>

<h3 ALIGN="RIGHT">
"ככוכבי השמים - כעפר הארץ?"                    </h3>
<P ALIGN="RIGHT">
מה הכוכבים אינן שולטין אלא בלילה, כך ישראל אינן<BR>
 מושלין  בתורה  אלא בלילה.  מה הכוכבים חולקים  <BR>
כבוד  זה  לזה,  ושלום  ביניהם  'עושה שלום      <BR>
במרומיו'  )איוב  כ"ה  ב'(, כך הצדיקים חולקים   <BR>
כבודזה  לזה  ואוהבים  זה  לזה. כשם שהכוכבים אין<BR>
להם מריבה,   כך   הצדיקים  יצר  טוב  ביניהם.  מה<BR>
הכוכבים  יכול  אחד  מהם  לשרוף  את כל העולם, כך<BR>
הם הצדיקים כגון אליהו, שהיתה האש יורדת בדיבורו <BR>
'אם  איש  האלהים  אני  תרד אש מן השמים ותאכל   <BR>
אותך ואת חמישיך וגו'' )מלכים ב' א' י"ב.(. )    <BR>
פסיקתא רבתי פרשה יא(                           </P>
<P ALIGN="RIGHT">
ודמיון  העפר  מורה  על  זמן השפלות, כי בזמן    <BR>
שיהיו  כעפר לדוש בדיוטה תחתונה, משם יעלו משפל  <BR>
מצבם  ויפרצו  לכל  רוח,  כמו שכתוב )שם כח יד(  <BR>
'והיה זרעך כעפר  הארץ  ופרצת  ימה וקדמה' וכמו  <BR>
שכתוב )תהלים מד כו( 'כי  שחה  לעפר  נפשינו'  ומה<BR>
 כתיב בתריה? 'קומה עזרתה  לנו'  וטעמו  של  דבר:<BR>
לפי שאין ישראל דורשים את ה'  בכל  לבבם, כי אם  <BR>
בזמן שהם בתכלית השפלות כידוע  מדרכי כל הדורות  <BR>
ודורינו, ואולי רמז בדמיון העפר אל  גלות  מצרים <BR>
שהיו  המצרים  חורשים  על  גבם כמו  העפר  שחורשים<BR>
 עליה . )כלי יקר                               </P>
<P ALIGN="RIGHT"><HR WIDTH="95%" ALIGN=CENTER>

</P>

<P ALIGN="RIGHT"><I><FONT SIZE="-1">                                          מוקדש<BR>

לבני, יקיר, ולרעיו ,                           <BR>

שימי שרותם הארוכים בלבנון,                     <BR>

הביאוני אל הרהורי הדברים.                      </P>
</FONT></I>
<h2 ALIGN="RIGHT">
"...אהבת איתן אדוננו..."                           </h2>
<h3 ALIGN="RIGHT">
יוסי פניני                                     </h3>
<P ALIGN="RIGHT">
רק פרשיות מעטות  בתורה זכו לכותרת בספרות חז"ל  <BR>
ו"פרשת העקידה" היא אחת מהן .                   </P>
<P ALIGN="RIGHT">
לאורך הדורות זכתה עקידת יצחק למגוון רחב של     <BR>
פרשנויות, אינטרפטציות והשתמעויות               <BR>
רולוונטיות-אקטואליות. גם הדורות האחרונים מצאו  <BR>
בפרשה זו שדה ואילן, מקור ואפיק, לניקוז, השראה  <BR>
וביטוי של מאווייהם, אמונותיהם ומצוקותיהם.      </P>
<P ALIGN="RIGHT">
תיחומה של פרשת העקידה נראה לכאורה ברור. הלכות  <BR>
הכתיבה של ספר התורה מגדירות לנו גראפית את תיחומה<BR>
]פרשה פתוחה[. חלוקת הפסוקים המקובלת ]גם על פי  <BR>
טעמי המקרא[ מחלקת את הפרשה לתשעה עשר פסוקיה.   </P>
<P ALIGN="RIGHT">
בכל חגי ישראל אנו נוהגים לקרוא במפטיר את פרשת  <BR>
הקורבנות הקשורה באותו חג ולהקדים לה קריאה באותם<BR>
פרקי מקרא שגלומים בהם ענייני דיומא.  בחלק המרכזי<BR>
של הקריאה בראש השנה אנו קוראים, ביום הראשון של <BR>
ר"ה את פרק כ"א שבבראשית וביום השני את פרק כ"ב  <BR>
שבבראשית.  הזיקה שבין פרק כ"ב ]פרשת העקידה[ לבין<BR>
ראש השנה מופנמת היטב בנוסחאות התפילה של ר"ה,   <BR>
וממילא אין צורך להסביר את הקריאה בפרק זה. התמיהה<BR>
המתעוררת  היא על הקריאה ביום הראשון של ראש השנה<BR>
בפרק כ"א ]פרשת גירוש הגר וישמעאל[. האם הצורך   <BR>
להביא את פרשת העקידה בשלמותה הוא שהביא את מי   <BR>
שהביא למקם פרק זה בקריאת היום הראשון ? - שאם לא <BR>
כן, מדוע לא נבחרו פרקי קריאה אחרים מתוך המקרא  <BR>
שאפשר והם ראויים להיקרא בראש השנה ]פרשת העגל,  <BR>
פרשת נקרת הצור[?  ואם בכל זאת נבחר פרק זה, - מן<BR>
הסתם לא בכדי - אפשר שהוא בא לבטא זיקה בינו לבין<BR>
פרשת העקידה ואולי הוא חלק אינטגראלי מפרשת      <BR>
העקידה. ואם אכן כן, הרי שלפנינו "מדרש נסתר" שבו<BR>
המעצב והקובע של הקריאה בתורה בראש השנה העביר לנו<BR>
מעין מסר סמוי ופרשנות סמויה: שתיחומה של פרשת   <BR>
העקידה אינו בתשעה עשרה פסוקיה אלא יש לראותה    <BR>
בהקשר "האמיתי" שלה הכולל הן את גירוש הגר והן את<BR>
סיפור העקידה.                                  </P>
<P ALIGN="RIGHT">
בכדי לבחון שאלת "תיחומה" של פרשת העקידה, ראוי  <BR>
לבחון את השאלות הבאות:                         </P>
<P ALIGN="RIGHT">
 1. האם ניתן להבחין בזיקה ספרותית המקשרת  בין  <BR>
שתי הפרשות ?                                   </P>
<P ALIGN="RIGHT">
 2. האם ניתן למצוא בפרשת העקידה מענה לשאלות    <BR>
הטקסטואליות-ספרותיות העולות בפרשת גירוש הגר,   <BR>
להיפך ?.                                       </P>
<P ALIGN="RIGHT">
שתי הפרשות עוסקות בהעמדתו של אברהם מול צו עליון<BR>
שמשמעו: שעליו, על אברהם ]"אב המון גויים"[ לשלח <BR>
את אחד מבניו אל מותו. בפרשת גירוש הגר, הצו אל  <BR>
אברהם הוא עקיף - אברהם מצווה לעשות ככל שאומרת לו<BR>
שרה אשתו ]"כל אשר תאמר אליך שרה שמע בקלה"[ :   <BR>
בפרשת העקדה, לעומת זאת, הצו הוא ישיר ]"קח נא.."[</P>
<P ALIGN="RIGHT">
בפרשת גירוש הגר היא  משולחת עם לחם וחמת מים,   <BR>
ובפרשת העקידה נישאים האש והמאכלת על ידי  יצחק. </P>
<P ALIGN="RIGHT">
בפרשת גירוש הגר כלים המים מן החמת ובפרשת העקידה<BR>
נעלם ]לפחות מעיני יצחק[ השה לעולה.             </P>
<P ALIGN="RIGHT">
כשתי הפרשות  קרובות לסיומן הטרגי, חל בהן מפנה  <BR>
מפתיע עם התגלות מלאך האלוהים מן השמים.         </P>
<P ALIGN="RIGHT">
]ואולי אף ניתן להוסיף שבפרשת גירוש קודם של הגר <BR>
]בראשית טז[ , בסיומה, קוראת הגר למקום ההתרחשות <BR>
"אל חי רואי", ואברהם קורא למקום ההתרחשות של מעשה<BR>
העקידה "ה' יראה" ומשמעות שמות המקומות, קרובה.[ </P>
<P ALIGN="RIGHT">
הקורא בסיפור העקידה לפי תומו ודאי יתמה:        </P>
<P ALIGN="RIGHT">
 1. מה עשו משתתפי המסע ]אברהם, יצחק, הנערים[   <BR>
בשלושת הימים שבין יציאתם מבאר שבע ועד שנראה    <BR>
המקום מרחוק ?                                  </P>
<P ALIGN="RIGHT">
 2. כיצד קורה ששרה, אמו של יצחק ואשתו          <BR>
הדומיננטית כל כך של אברהם, אינה שותפה או משותפת<BR>
בסיפור העקידה ?                                </P>
<P ALIGN="RIGHT">
 3. מה חידש המלאך בדיבורו "שנית מן השמים" ?    </P>
<P ALIGN="RIGHT">
 4. לאן נעלם יצחק בסוף הפרשה, כשמספר העקידה    <BR>
משיב רק את אברהם לבדו אל נעריו ]"וישב אברהם אל <BR>
נעריו"[ ?                                      </P>
<P ALIGN="RIGHT">
דרכו של הסיפור המקראי שלעיתים הוא מדווח לנו על <BR>
סדרם של דברים וקצבם ] "ביום השלישי.." [ ולעיתים<BR>
הוא מרווח את זמניו. כך גם אמורים הדברים במלים  <BR>
הפותחות את סיפור העקידה " אחר הדברים האלה"-    <BR>
והמספר אינו קוצב את הזמן שחלף בין "הדברים האלה"<BR>
לבין ההתרחשות המסופרת לנו.                     </P>
<P ALIGN="RIGHT">
כך הדברים אמורים גם ביחס לפרשיותינו והזיקה     <BR>
שביניהן.                                       </P>
<P ALIGN="RIGHT">
בתיאור המקדים את גירוש הגר נאמר לנו על אברהם   <BR>
"וירע הדבר מאד בעיני אברהם על אודות בנו" ]יא[, <BR>
והפסוק הבא בעקבותיו מביא את אמירתו-ציוויו-     <BR>
תגובתו של האלוהים " אל- ירע בעיניך על הנער ..."  <BR>
]יב[. מקריאה ראשונה עולה ששני הארועים ]"וירע   <BR>
וגו'" ו"אל ירע וגו'" [סמוכים בזמן זה לזה, כשם  <BR>
שהפסוקים המביאים אותם צמודים זה לזה. אך סמיכות <BR>
הפסוקים אינה מחייבת בהכרח את סמיכות האירועים,  <BR>
ותיתכן קריאה חילופית. עצם ההדגשה על תחושת אברהם<BR>
אולי מלמדת שאברהם מתהלך זמן מה עם אותה מועקה   <BR>
וככל שחולף הזמן היא הולכת ומתעצמת עד כדי "וירע <BR>
הדבר מאד..."                                     </P>
<P ALIGN="RIGHT">
ספר בראשית משופע בסיפורי חלומות וחזיונות לילה, <BR>
החל מחזיונו של אברהם בברית בין הבתרים, עובר    <BR>
לחלומות יעקב, ומהם לחלומות יוסף -              </P>
<P ALIGN="RIGHT">
אולי מן הראוי לבחון את "מדרשו הסמוי" של מעצב   <BR>
הקריאה בראש השנה כאילו הוא רומז שסיפור העקידה  <BR>
הוא חלום, חלום של אברהם, חלום בלהות שאפילו ניתן<BR>
למקמו טקסטואלית, והוא בא לידי ביטוי בדברי הפסוק<BR>
" וירע הדבר מאד בעיני אברהם". סיפור העקידה הוא <BR>
מעין הרחבה ספרותית, הבאה לפתוח לפנינו  אשנב    <BR>
לנפשו הסוערת, המיוסרת והכואבת של אברהם. וכדרכה <BR>
של נפש האדם, אין הדברים סדורים ויש להם היגיון  <BR>
הפנימי שלהם. מביא הדברים לפנינו מפזר לנו דברים <BR>
ורימזי דברים.                                  </P>
<P ALIGN="RIGHT">
הקורא בסיפור העקידה , ובמיוחד השומע את הסיפור  <BR>
אינו יכול להתעלם מחזרתו של הפועל ר.א.ה         </P>
<P ALIGN="RIGHT">
 )ד(  ביום השלישי וישא אברהם את עיניו וירא את  <BR>
המקום מרחק:                                    </P>
<P ALIGN="RIGHT">
 )ח(  ויאמר אברהם אלהים יראה לו השה לעלה בני   <BR>
וילכו שניהם יחדו:                              </P>
<P ALIGN="RIGHT">
 )יג( וישא אברהם את עיניו וירא והנה איל אחר    <BR>
נאחז בסבך בקרניו...                              </P>
<P ALIGN="RIGHT">
)יד( ויקרא אברהם שם המקום ההוא ה' יראה אשר יאמר<BR>
היום בהר ה' יראה:                              </P>
<P ALIGN="RIGHT">
קשה עד מאד להתעלם מקרבת הצליל של "וירא" בפרשת  <BR>
עקידת יצחק לזו של "וירע" מפרשת גירוש הגר       <BR>
וישמעאל, ונראה כאילו יד מכוונת היתה בדבר.      </P>
<P ALIGN="RIGHT">
ואולי הד נוסף, כמו ברקעם של דברים,  מדברי הסיום<BR>
של גירושה הקודם של הגר המסופר לנו בפרק טז:     </P>
<P ALIGN="RIGHT">
)יג( ותקרא שם ה' הדבר אליה אתה אל ראי כי אמרה  <BR>
הגם הלם ראיתי אחרי ראי:                        </P>

<P ALIGN="RIGHT">
)יד( על כן קרא לבאר באר לחי ראי הנה בין קדש    <BR>
ובין ברד:                                      </P>

<P ALIGN="RIGHT">
סיפור העקידה אינו סיפור מעשה גרידא, הוא סיפור  <BR>
תגובתו הנפשית, הפנימית של אברהם על צו האלוהים  <BR>
בשילוח הגר וישמעאל. לפנינו נחשפים, כמו בשיקוף  <BR>
רנטגן, מכמני נפשו המיוסרת של אברהם.            </P>
<P ALIGN="RIGHT">
אברהם מטה-משליך את סיפור הגירוש של ישמעאל אל   <BR>
הבן "היחיד" "האהוב" - אל יצחק. אברהם כמו בוחן את<BR>
עומק כאבו ואת תהום יסוריו ביחס לפנייתה של שרה  <BR>
אשתו " גרש את בן האמה.." - שהוא בנו, תוך שהוא  <BR>
ממיר את ישמעאל ביצחק ובפריזמה הזאת נבחנת תביעתה<BR>
של שרה.                                        </P>
<P ALIGN="RIGHT">
רמזי הדברים ]"אל ראי" - "ה' יראה"[ אף מרחיבים  <BR>
את עומק החוויה הטראומטית שבפניה עומד אברהם, שהרי<BR>
אין זו הפעם הראשונה שהגר משתלחת. אפשר שהיריעה של<BR>
פרשת העקידה רחבה אף יותר, ומקרינה ומוקרנת עוד  <BR>
שנים רבות  קודם לכן, לימי הריונה הראשונים של הגר<BR>
ועינויה על ידי שרי, עד כדי כך שלא מצאה מפלט אלא<BR>
בבריחה למדבר ]ראה פרק טז[.                     </P>
<P ALIGN="RIGHT">
לא בכדי שרה אינה מופיעה בסיפור העקידה עצם      <BR>
"העלמתה" מן הסיפור מבטא אולי את עומק הכאב והכעס<BR>
שנוצר אברהם כנגדה ימים רבים בגלל יחסה להגר    <BR>
וישמעאל בנה, שהוא בנו בכורו.                   </P>
<P ALIGN="RIGHT">
הדילוג על סיפור שלושת הימים הוא רק אופייני     <BR>
למעמקי הנפש ומעשה החלום, שלא בהכרח חלים בו חוקי<BR>
הזמן.                                          </P>
<P ALIGN="RIGHT">
המלאך חוזר על דבריו פעמיים כמו לומר - אמירתי   <BR>
אינה מקרית, ושים ליבך אל דברי. בשתי האמירות של <BR>
המלאך יש כפילות: 1.  "כי עתה ידעתי כי ירא אלוהים<BR>
אתה ולא חשכת את בנך את יחידך ממני" ]יב[ 2. "כי <BR>
יען אשר עשית את הדבר הזה ולא חשכת את בנך את    <BR>
יחידך" ]טז[  בדבריו מהדהדות מלות ה' בראשית הפרשה<BR>
 "את בנך את יחידך אשר אהבת", ואילו בדברי המלאך <BR>
מופיעים רק שתיים מתוך שלוש מילות התאור  "את בנך<BR>
את יחידך ". אם נכונים דברינו שכל סיפור העקידה  <BR>
מתרחש בליבו של אברהם פנימה הנה יכולים אנו גם   <BR>
לשמוע את קולו הפנימי המתייסר: הכל תוכל לומר,   <BR>
לנמק ולהסביר, הן בתחומי האמונה, והן בתחומי     <BR>
ההבטחה והן בתחומי הצו, אבל דבר אחד לא תוכל לומר<BR>
עוד - לא לסביבתך, לא לבנך, ובעיקר לא לעצמך:  שוב<BR>
לא תוכל לומר לבנך, ליצחק  "בני אשר אהבתי". כי  <BR>
בעצם הנכונות לעשיית המעשה, להקרבת חיי בנך על   <BR>
מזבך אמונתך,  הפקעת את האהבה מתחומי לבבך - ושוב<BR>
לא יהיו דברים כמראיתם.                         </P>
<P ALIGN="RIGHT">
ממילא מובנת גם "היעלמותו" של יצחק בסוף פרשת    <BR>
העקידה, שבמהלכה הראשון הבטיח אברהם לנערים כי   <BR>
"אני והנער נלכה עד כה ונשובה אליכם" והנה הוא שב<BR>
בגפו. רוצה לומר:  אב הנכון להקריב את בנו על מזבח<BR>
אמונתו גם אם זו לא יצאה מן הכוח אל הפועל - יאבד<BR>
אותו -  נכון יותר לומר, בעצם הנכונות להקריב את <BR>
בנך, איבדת את אהבתך לבנך, ולעולם לא תשוב איתו  <BR>
מהר המוריה.                                    </P>
<P ALIGN="RIGHT">
<I><FONT SIZE="-1">      .יוסי פניני הוא מנהל אגף החינוך בקרן תל"י</FONT></I></P>
<P ALIGN="RIGHT"><HR WIDTH="95%" ALIGN=CENTER>

                                               </P>
<h4 ALIGN="RIGHT">
  מי"ב במרחשון תשנ"ו עד י"ב במרחשון  תשס"א -   <BR>
חמש שנים כיום אתמול.                           </h4>

<P ALIGN="RIGHT">
אמנם, לא התייחסנו ליום הזיכרון לרצח רבין       <BR>
במועדו, לא מכיוון שהזיכרון הנורא נעלם מאתנו, אך<BR>
משהו במציאות הקשה שבתוכה אנו חיים מטשטש לעתים את<BR>
מושגי הזמן.                                    </P>
<P ALIGN="RIGHT">
ואולי "עקידת יצחק" שלא מומשה פינתה את מקומה    <BR>
לעקידת יצחק שבוצעה, לא מכוח ציווי אלוקי, אלא   <BR>
מתוך עיוות חמור של דבר ה', כאשר המסר העיקרי של <BR>
העקידה הוא: "אל תשלח ידך אל הנער" וכל מי שמתיר <BR>
את דמו של אדם, בשם אלוהים זה או אחר , אינו אלא <BR>
מסית או מדיח.                                  </P>
<P ALIGN="RIGHT">
ייתכן שכאשר אנו נדרשים לזכור ולא לשכוח, אין    <BR>
באפשרותו של אחד ואחד מאתנו לייחס את אותה משמעות<BR>
לזיכרון, מכיוון  שהציבור בישראל עדיין מפולג לגבי<BR>
הדרך המדינית הנכונה.                           </P>
<P ALIGN="RIGHT">
אך, חילוקי דעות אלו - קוטביים ככל שיהיו -      <BR>
מחייבים אותנו לדו-שיח נוקב, מתוך כבוד והערכה   <BR>
לעמדותיהם של יריבים וברי-פלוגתא, כפי שהברייתא  <BR>
ביבמות )יד, ע"ב( מתארת את יחסיהם של בית שמאי   <BR>
ובית הלל, גם כאשר היו חלוקים בדעתם בסוגיות     <BR>
עקרוניות:                                      </P>
<P ALIGN="RIGHT">
אע"פ שנחלקו בית שמאי ובית הלל  בצרות  ובאחיות, <BR>
בגט  ישן , ובספק אשת איש ובמגרש  את  אשתו  ולנה <BR>
עמו  בפונדק, בכסף ובשוה  כסף,  בפרוטה ובשוה    <BR>
פרוטה , לא נמנעו בית שמאי מלישא נשים מבית הלל  <BR>
ולא בית הלל מבית שמאי ללמדך שחיבה  וריעות      <BR>
נוהגים  זה  בזה , לקיים  מה שנאמר :) זכריה  ח( <BR>
"האמת  והשלום אהבו".                           </P>
<P ALIGN="RIGHT">
האיזון הנכון בין אמת )חותמו של הקב"ה( לשלום    <BR>
)אחד משמותיו של הקב"ה( וההקפדה המוחלטת על כללי <BR>
הוויכוח הנאותים, גם במקרים של מחלוקת קשה, הם   <BR>
הלקח הנדרש מרצח רבין וסביב זה אפשר וצריך להתאחד.</P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

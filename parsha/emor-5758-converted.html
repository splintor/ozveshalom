<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Emor</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת אמר </FONT><BR>
<FONT SIZE="3" COLOR="navy">גליון מס' 29 תשנ"ח</FONT>

 </p>

<DIV ALIGN=right>
<H3>:"וירא בסבלותם"</H3>
ראה שאין להם מנוחה, הלך ואמר לפרעה: מי שיש לו<BR>
עבד, אם אינו נח יום אחד בשבוע הוא מת, ואלו עבדיך<BR>
אם אין אתה מניח להם יום אחד בשבוע, הם מתים. אמר<BR>
לו: לך ועשה להן כמו שתאמר, הלך משה ותקן להם את<BR>
יום השבת לנוח.<BR>
<FONT SIZE="-1">(שמות רבה א)</FONT><BR>

<hR>
<BR>
<FONT COLOR="#000080" SIZE="3">מצות נר שבת מסמלת את השלום, המכבד את גבולותיו של<BR>
כל אחד ואחד</FONT><BR><BR>
נר של שבת צריך שיהיה נר ממש כי הנר הוא שלום בית<BR>
טפי )יותר( אבל לא מדורה, מפני שאין זה שלום בית,<BR>
כי אין יכול לקרב אל המדורה כמו שיכול לקרב עצמו<BR>
אל הנר ולהיות נהנה בו, ועוד כי כאשר הושלם העולם,<BR>
קבל העולם צורה האלקית כמו שהגוף מן האדם כאשר<BR>
הושלם, מקבל הנשמה האלקית שנקראת נר, כמו שהתבאר<BR>
למעלה כי יקרא הנשמה נר, וכך העולם כאשר הושלם וזה<BR>
היה ביום השבת שבו הושלם העולם, ואז היה מקבל<BR>
הצורה ודבר זה נקרא נר ודבר זה עושה שלום אל הכל,<BR>
שכל אחד עומד בשלו, ואינו נכנס בגבולו של אחר כי<BR>
זהו ענין הצורה שהוא שלום להכל, ולכך נקרא נר של<BR>
שבת שלום בית, כי נר של שבת הוא דוגמא ודמיון לזה,<BR>
לכך צריך שיהיה מדליק נר ולא אבוקה.<BR>
<BR>
<FONT SIZE="-1">(ספר נר מצוה למהר"ל מפראג, עמוד כו )</FONT><BR>

<hR>

<H2>תורת חיים - תורת האדם</H2>
<H3>גבריאל וייל</H3>

העיסוק במוות ומסביב למוות הוא עתיק יומין ומלווה<BR>
את הקיום האנושי. תרבויות שונות התמודדו עם המוות<BR>
בדרכים שונות ומגוונות. ברובן, איש הדת הוא זה<BR>
ששלט בטקסים ובפולחנים השונים אשר באו להתמודד עם<BR>
המסתורין והחרדה האופפים את המוות: הוא גם שאף מכך<BR>
חלק נכבד מכוחו ושליטתו. לעתים היה לו מונופול על<BR>
המוות. כך הייתה תרבות מצרים אשר השקיעה מחשבה<BR>
ומשאבים לבניית אחוזות קבר מלכותיות כאשר אנשי הדת<BR>
מרכזיים בתהליך.<BR>
<BR>
עד היום הדתות ניזונות מהמוות ומהפחד ממנו ויש<BR>
אסוציאציות וטקסים המקשרים את איש הדת עם המוות.<BR>
התבוננות בתחילת פרשתנו ובפרשיות אחרות מלמדת אותנו<BR>
שבניגוד לתפיסות הרווחות ראתה התורה ניגוד גמור<BR>
בין איש הדת - הכהן- לבין המוות.<BR>
<BR>
המת הוא טמא, ועל הכהן להתרחק מטומאה ככל האפשר:<BR>
"ויאמר ה' אל משה: אמור אל הכהנים בני אהרן ואמרת<BR>
אליהם לנפש לא יטמא בעמיו". כאן אנו רחוקים<BR>
מפולחני מתים ומזיקה למוות, להפך, הכהן צריך<BR>
להתרחק מן המוות, מן הטומאה שקשורה אליהם. הוא<BR>
חייב להתחבר לטהרה, לקדושה ובעיקר לחיים.<BR>
אין ספק שיש כאן היפוך של העמדה הדתית והתרבותית<BR>
שבני ישראל פגשו במצרים. עכשיו, עם שיחרורם, עליהם<BR>
להתנער מתפיסה מוטעית.<BR>
<BR>
אך מעבר לניסיון להיבדל מן התרבות המצרית, נראה שיש<BR>
לכך משמעויות אפשריות נוספות.<BR>
רש"ר הירש מתאר את העניין כך : לדעתו "כל שורה<BR>
בהלכות מגע מעידה שהטומאה איננה חלאה מיסטית,<BR>
מאגית, חומרית -אם כי לא נתפסת- העוברת לאדם ולחפץ<BR>
על ידי מגע במת, בנבלה ובחולה, אלא הנושאים<BR>
הנדונים בהלכות אלה...מייצגים תפיסות ומושגים"<BR>
)שמיני(.<BR>
הוא מסביר ש"גופת המת מייצגת עובדה שיש בה כדי<BR>
לסייע למחשבת ההבל של הטומאה..המוות מזכיר את<BR>
תמוטת האדם ואת כניעתו לכוחות הטבע...גופת האדם<BR>
מקרבת את המחשבה של חוסר חירותו של האדם" )שם(.<BR>
<BR>
כלומר: המת עלול להביא את האדם לתפיסה פטליסטית של<BR>
חוסר אונים, של כניעה לדטרמיניזם ביולוגי ולהביאו<BR>
להכחשת חירותו ויכולתו להשפיע על חייו וגורלו.<BR>
זוהי מחשבה טמאה, והכהן יותר מכל אדם מסמל את<BR>
המודל של קדושה אשר ממחישה את יכולת האדם להשתנות<BR>
ולהשתפר.<BR>
<BR>
בעל הטורים מדגיש ש"סמך אזהרת כוהנים שלא יטמאו<BR>
לאוב שגם בו נאמר אזהרה שלא ליטמא בו". יש אם כך<BR>
חיבור בין תחילת פרשתנו לסופה של פרשת קדושים אשר<BR>
אוסרת כשפים של אוב בצורה חמורה )"ואיש או אישה כי<BR>
יהיה בהם אוב או ידעוני מות יומתו"(. גם בכשפים יש<BR>
תפיסה טמאה, שהאדם איננו חופשי ואיננו אחראי<BR>
למעשיו, אלא כוחות חיצוניים כלשהם מכוונים את<BR>
מעשיו וקובעים את גורלו. סיכומו של דבר, התורה<BR>
מכוונת אותנו אל החיים ואל האחריות שיש לנו<BR>
כלפיהם, והיא מרחיקה את האדם ממחשבות ייאוש ביחס<BR>
לאפשרות להשפיע על החיים. ייאוש זה הוא טומאה כי<BR>
הוא סוגר את האדם בחוקיות של דרוויניזם ביולוגי.<BR>
יש ביכולת האדם להשפיע על גורלו: מלחמות, עוני,<BR>
רעב, הרבה מהמחלות ומפגעים שונים אינם תוצאות של<BR>
גורל עוור.<BR>
<BR>
זהו הרעיון המשיחי בניסוח אחר, או הרעיון של אפשרות<BR>
של היסטוריה כמסע אל איזשהו טוב יותר.<BR>
בתקופה בה הרבה תקוות ותפיסות בדבר היכולת לשנות את<BR>
האדם התמוטטו, קיימת סכנה של ספקנות טמאה ביחס<BR>
לאפשרות של שינוי, תיקון, התקדמות, ובכך הפקרת<BR>
האדם בידי "כוחות השוק", וכפי שכתב רש"ר הירש על<BR>
האדם "לחסן את עצמו כנגד התורה המטריאליסטית<BR>
החותרת תחת כל מוסריות". החיים צריכים ויכולים<BR>
לנצח. אך ישנם מצבים אנושיים שבהם הצו הדתי<BR>
והטיפוח של הקדושה נסוגים: כאשר מדובר בקבורתו של<BR>
מת שהוא קרוב לכהן )כמפורט בתחילת הפרשה( אז עליו<BR>
להיטמא, כי זיקות אנושיות פשוטות אלה הן בעיני<BR>
התורה עליונות על צווי הטהרה. כך, גם אם ימצא הכהן<BR>
בלכתו בדרך "מת מצווה", גופת אדם עזובה, במקרה זה<BR>
עליו להיטמא על ידי התעסקות בקבורתו כפי שמפורט<BR>
בגמרא )נזיר מג:( "איזהו מת מצווה, כל שאין לו<BR>
קוברין". כאן, במצב זה, על הכהן לצאת ממגדל השן של<BR>
הדאגה לטהרתו, מעלתו הרוחנית, ולהפעיל "חסד של<BR>
אמת", נתינה ללא תמורה לאלמוני, וזאת רחוק מעיני<BR>
הזרקורים, בהתגייסות מוסרית של דאגה לאחר, גם אם<BR>
כבר איננו.<BR>
<BR>
רש"ר הירש מסביר כדרכו "למדנו כאן את המעלה היתירה<BR>
של מצוות גמילות חסד כלפי מת עזוב בלתי מוכר. והרי<BR>
זה קו אופייני של תורת החיים היהודית. ללמדנו<BR>
שמטרת המטרות של התורה הזאת- לחנך את האדם להיות<BR>
אדם".<BR>
<BR>
<FONT SIZE="-1">ד"ר גבריאל וייל הוא פסיכולוג חינוכי וקליני, חבר<BR>
מושב כפר מימון.</FONT><BR>

<hR>

<H4>.טומאת המת, רגשות אנושיים וכבוד האדם</H4>
"לא יטמא בעמיו": שלא יטמא כהן הדיוט במת, זולתי<BR>
בקרובים המבוארים בכתוב, כלומר כל אחד מהכהנים לא<BR>
יטמא לנפש מת. ואף-על-פי שנפש טובה לא תמות, יכנה<BR>
הכתוב הגוף בשם הנפש כי הוא העיקר.<BR>
משרשי המצוה: לפי שהכהנים נבחרו לעבודת ה' ברוך<BR>
הוא, כמו שאמר הכתוב "קדושים יהיו לאלהיההם", על<BR>
כן הרחיקם מן המת... וראוי באמת למשרתי ה' להתרחק<BR>
ממנו זולתי לקרובים שהותר להם כי אחיהם בשרם הוא,<BR>
וכל דרכי התורה דרכי נועם ונתיבותיה שלום, לא רצתה<BR>
לצערם כל כך, כי יחם לבבם על הקרוב המת שלא יוכלו<BR>
להתקרב תוך האהל אשר הוא בתוכו ולשפוך את רוחם<BR>
ולהשביע נפשם בבכי עליו. וראיתי רמז אל הטעם הזה<BR>
שכתבתי בטומאת המת, שאמרו ז"ל )ירושלמי ברכות פרק<BR>
ג, הלכהכ א'( כי הצדיקים הגמורים אינם מטמאין,<BR>
ולפי הדומה כי הכוונה לפי שגופם טהור ונקי ולא<BR>
החטיאו נפשם, אבל סייע לזכותה ועל כן תעלה נפשם<BR>
בנשיקה.<BR>
<FONT SIZE="-1">(מתוך ספר החינוך, מצוה רפז)</FONT><BR>
<BR>
עבודה ומת מצוה, מת מצוה עדיף, מ"ולאחותו" דתניא<BR>
"ולאחותו" מה תלמוד לומר? הרי שהיה הולך לשחוט את<BR>
פסחו ולמול את בנו ושמע שמת לו מת יכול יטמא אמרת<BR>
לא יטמא יכול כשם שאינו מיטמא לאחותו, כך אינו<BR>
מיטמא למת מצוה? תלמוד לומר: "ולאחותו" לאחותו הוא<BR>
דאינו מיטמא, אבל מיטמא למת מצוה. בעי )שאל( רבא:<BR>
מקרא מגילה ומת מצוה, הי מינייהו )איזו משתי<BR>
המצוות( עדיף? מקרא מגילה עדיף, משום פרסומי ניסא<BR>
או דלמא מת מצוה עדיף משום כבוד הבריות? בתר דבעיא<BR>
הדר פשטה ) אחרי שהועלתה השאלה, הכריעו( מת מצוה<BR>
עדיף דאמר מר: גדול כבוד הבריות שדוחה את לא תעשה<BR>
שבתורה<BR>
<BR>
<FONT SIZE="-1">(בבלי מגילה ג, ע"ב)</FONT><BR>

<hR>
<BR>
<FONT COLOR="#000080" SIZE="3">."קדושת" המנהיגות הרוחנית מצטמצמת לתפקידם "בקודש"</FONT><BR><BR>
את הפסוק ביחזקאל "ובצאתם )של הכהנים, שחוזרים<BR>
מהעבודה במקדש( אל החצר החיצונה,...יפשטו<BR>
בגדיהם,... ולא יקדשו את העם בבגדיהם" מפרש הנצי"ב<BR>
מוולוז'ין: שלא ייראו בעיני העם כקדושים בגלל בגדי<BR>
כהונה המיוחדים. בגדי כהונה נועדו לשרת בקודש.<BR>
מחוץ לקודש, הכהנים הם ככל האדם, ויתלבשו ככל האדם<BR>
וייראו ככל האדם. ואם ינסו להיראות קדושים<BR>
ומיוחדים ונבדלים מן העם גם מחוץ ומעבר לעבודה<BR>
במקדש, "אין בזה קידוש שם שמים אלא יהירות<BR>
והתרברבות", זה לשון הנצי"ב?<BR>
וזה דבר שנאמר לא רק על הכהנים בשעה שבית-המקדש היה<BR>
קיים, והיתה עבודה והיו בגדי כהונה וכו.. אלא ,<BR>
הדבר אמור לדורות.<BR>
<BR>
<FONT SIZE="-1">'מתוך הערות לפרשיות השבוע לפרופ' ישעיהו ליבוביץ)<BR>
ז"ל(</FONT><BR>

<hR>

<H4>אותו ואת בנו לא תשחטו ביום אחד": שתי תפיסות"</H4>
ואמנם, מצוות שחיטת הבהמה היא הכרחית, מפני שהמזון<BR>
הטבעי לבני אדם הוא מן הזרעים הצומחים בארץ ומבשר<BR>
בעלי החיים, והטוב שבבשר הוא מה שהותר לנו לאכלו...<BR>
וכיוון שהביא הכרח טוב מזונו להריגתו, חיפשנו לו<BR>
המיתה היותר קלה, ונאסר לענותו בשיחיטה הנפסדת,<BR>
ולא לנחרו, ולא לחתוך ממנו אבר, וכן נאסר לשחוט<BR>
אותו ואת בנו ביום אחד, סייג והרחקה, שמא ישחט מהם<BR>
הבן לפני האם, כי צער בעלי החיים בכך גדול מאד, כי<BR>
אין הבדל בכך בין צער האדם ובין צער שאר בעלי<BR>
חיים, כי אהבת האם וחנינתה על הבן אינו תוצאה של<BR>
ההגיון, אלא פעולת הכח המדמה המצוי ברוב בעלי<BR>
החיים כמציאותו באדם.<BR>
<FONT SIZE="-1">(מורה נבוכים לרמב"ם ג, מ"ח )</FONT><BR>
<BR>
הטעם בשניהם )שילוח הקן ואיסור השחיטה של האב ובן<BR>
באותו יום( לבלתי היות לנו לב אכזרי ולא נרחם, או<BR>
שלא יתיר הכתוב לעשות השחתה לעקור המין אע"פ שהתיר<BR>
השחיטה במין ההוא, והנה ההורג האם והבנים ביום אחד<BR>
או לוקח אותם בהיות להם דרור לעוף כאלו יכרית המין<BR>
ההוא. וכתב הרב במורה הנבוכים )ג מח( כי טעם שלוח<BR>
הקן וטעם אותו ואת בנו לא תשחטו ביום אחד, כדי<BR>
להזהיר שלא ישחוט הבן בעיני האם כי יש לבהמות דאגה<BR>
גדולה בזה, ואין הפרש בין דאגת האדם לדאגת הבהמות<BR>
על בניהם, כי אהבת האם וחנותה לבני בטנה איננו<BR>
נמשך אחרי השכל והדבור אבל הוא מפעולת כח המחשבה<BR>
המצויה בבהמות כאשר היא מצויה באדם...ולכן מה<BR>
שאמרו )ברכות לג:( לפי שעושה מדותיו של הקב"ה<BR>
רחמים ואינן אלא גזרות, לומר שלא חס האל על קן<BR>
צפור ולא הגיעו רחמיו על אותו ואת בנו, שאין רחמיו<BR>
מגיעין בבעלי הנפש הבהמית למנוע אותנו מלעשות בהם<BR>
צרכנו, שאם כן היה אוסר השחיטה, אבל טעם המניעה<BR>
ללמד אותנו מדת הרחמנות ושלא נתאכזר, כי האכזריות<BR>
תתפשט בנפש האדם, כידוע בטבחים שוחטי השורים<BR>
הגדולים והחמורים שהם אנשי דמים זובחי אדם אכזרים<BR>
מאד...., והנה המצות האלה בבהמה ובעוף אינן רחמנות<BR>
עליהם, אלא גזירות בנו להדריכנו וללמד אותנו המדות<BR>
הטובות, וכן יקראו הם כל המצות שבתורה עשה ולא<BR>
תעשה גזירות.<BR>

<FONT SIZE="-1">(מתוך פירוש הרמב"ן על דברים כב, ו)</FONT><BR>
</DIV>













<P ALIGN="center">

</P>

</body></html>

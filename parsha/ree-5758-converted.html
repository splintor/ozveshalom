<html>

<head>
<meta http-equiv="Content-Type"  content="text/html; ">

<meta name="keywords" content="peace,shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Shabbat Shalom The weekly parsha commentary - parshat Ree</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת ראה </FONT><BR>
<FONT SIZE="3" COLOR="navy">גליון מספר 44 תשנ"ח</FONT>

 </p>


<DIV ALIGN=right>
"והיה המקום אשר יבחר ד' וגו'" /)דברים יב יא(.  מה<BR>
שנקרא  בית  המקדש  בית  הבחירה,  מלבד  הפשוט<BR>
שהוא  המקום  אשר  בחר לו לשכן שמו שם,  ואף שנקרא<BR>
כולו בית הבחירה, היינו  מפני  שהעיקר  בכל דבר<BR>
היא הנקודה והחיות הפנימיות.<BR>
<FONT SIZE="-1">(ישמח משה ח"ב קיא/ב )</FONT><BR>

<BR>
<FONT COLOR="#000064">הגבלת "המקום" והכללים המדויקים נועדו לצמצם את<BR>
עבודת הקרבנות .</FONT><BR>
<BR>
סוג זה של עבודה, כלומר הקרבת הקרבנות אף-על-פי שהן<BR>
לשמו יתברך, הרי לא נצטווינו כפי שהיה בתחילה<BR>
כלומר להקריב בכל מקום ובכל זמן, ולא להקים היכל<BR>
היכן שיזמן, ולא היה המקריב מי שיזדמן, אלא כל זה<BR>
נאסר, ונקבע בית אחד, ואין להקריב בזולתו ולא יהיה<BR>
כהן כי אם מזרע מסוים, כל זה  למעט סוג זה מן<BR>
העבודות, ושלא יהא ממנו אלא מה שלא חייבה חכמתו<BR>
לעזבו לגמרי.<BR>
<FONT SIZE="-1">(מורה הנבוכים לרמב"ם, ג', ל"ב )</FONT><BR>

<hR>

<H2>'עם סגולה ובנים לה</H2>
<H3>יעקב בינג</H3>

"בנים אתם לה' אלקיכם, לא תתגודדו ולא תשימו קרחה<BR>
בין עיניכם למת. כי עם קדוש אתה לה' אלוקיך, ובך<BR>
בחר ה' להיות לו לעם סגולה מכל  העמים אשר על פני<BR>
האדמה" )דברים י'ד א'-ב'(.<BR>
)ההתגודדות או הגדידה היא גרימת חבורה או פגיעה<BR>
עצמית ושימת קרחה היא גילוח חלק של הראש.(<BR>
קטע זה עומד בפני עצמו, מופרד ממה שקדם לו וממה<BR>
שאחריו על ידי הפסקות. איסור ההתגודדות ושימת קרחה<BR>
למת עומד במרכזו והתורה נותנת למצוות אלו שלושה<BR>
הסברים:<BR>
-בנים אתם לה'<BR>
- עם קדוש לה'<BR>
- ועם סגולה לה'.<BR>
<BR>
מה משמעות הביטוי "עם סגולה"?<BR>
"עם סגולה" מופיע בתורה, מלבד בפרשתנו, בעוד שלוש<BR>
הזדמנויות בלבד וכולן במסגרת  כריתת ברית בין ה'<BR>
לעם ישראל: פעמיים בהקשר למעמד הר סיני ופעם אחת<BR>
בהקשר לברית שבערבות מואב.<BR>
<BR>
הנצי"ב מוולוז'ין בפירושו "העמק דבר")שמות י"ט, ה(,<BR>
מגדיר את המונח "עם סגולה" כך :" יש באומות העולם<BR>
כמה אנשים ראויים להתגייר ולעבוד את ה'. עד מתן<BR>
תורה היה כל אחד לפי דרכו ודעותיו עובד    את ה'.<BR>
אבל מעתה, לא יוכל לעבוד את ה', אם לא שייכנס<BR>
לסגולת ישראל ויקבל כל התורה כמו כל ישראל".<BR>
<BR>
לפי פירוש זה, שמירת התורה ע"י עם ישראל מראה את<BR>
הדרך לעבודת ה' לכל בני אומות העולם המחפשים את<BR>
דרכם. באופן דומה, כותב ה-"משך חכמה" )רבי מאיר<BR>
שמחה מדווינסק( על הפסוק "והייתם לי סגולה מכל<BR>
העמים כי לי כל הארץ" )שמות יט, ה( שכאשר עם ישראל<BR>
יגיע לרמה של עם סגולה אז "מזה יבואו כל העמים<BR>
להכיר השם יתברך, "ויהיה לי כל הארץ"  שיגיע מזה<BR>
לידיעת האמת בה' ".<BR>
<BR>
את הביטוי "עם קדוש" מפרש הנצי"ב "פרוש ומובדל<BR>
לגבוה". אנחנו רואים שהביטויים "עם סגולה" ו-"עם<BR>
קדוש" אינם מבטאים תכונות של עם ישראל אלא את<BR>
תפקידו  בעולם, גם  לעיני אומות העולם, לשמור את<BR>
מצוות התורה.  על עם ישראל מוטלת האחריות לשמש<BR>
דוגמא לעמים אחרים, ועל ידי כך לאפשר למי שרוצה<BR>
זאת מאומות העולם להצטרף לתורת ה'.<BR>
<BR>
אם כך, נשאל מה הקשר בין הביטויים ה-"גבוהים" האלה<BR>
לבין איסורים של גדידה ושימת קרחה? הלא איסורים<BR>
אלו כמו רבים אחרים, באים לאסור התנהגות השאולה<BR>
ממנהגי עבודה זרה. איסורים מהסוג הזה מרובים מאוד<BR>
בתורה, ואינם נלווים, לרוב, בסיבות ובהסברים כמו<BR>
עם סגולה ועם קדוש. יתירה מזו, הביטוי עם סגולה<BR>
מופיע בהזדמנויות נדירות וחשובות במיוחד, כמו מעמד<BR>
הר סיני, ומה מקומו כאן, אם-כן ?<BR>
<BR>
התשובה, נראה לי, היא שאיסורי הגדידה ושימת הקרחה<BR>
קשורים למוות ולשכול. "לא תתגודדו ולא תשימה קרחה<BR>
בין עיניכם למת". התורה באה לומר לנו שהיות עם<BR>
ישראל עם קדוש, עם סגולה ובנים לה', אינו מגן עליו<BR>
מול השכול והאבל. ומי כעם ישראל  היום, יודע זאת.<BR>
ירמיהו אומר )ז', ד'( "אל תבטחו לכם אל דברי השקר<BR>
לאמור: היכל ה', היכל ה', היכל ה' המה" דהיינו אל<BR>
תחשבו שבית המקדש לא ייחרב מפני שהוא היכל ה' ולכן<BR>
הוא מוגן. כך גם בפרשתנו, התורה באה לומר שאין עם<BR>
ישראל מוגן מהשכול והאבל, אבל היותו עם סגולה ועם<BR>
קדוש דורש ממנו להתנהג באחריות הראויה למעמד הזה.<BR>
<BR>
גם במקרה של שכול ואבל, אל ניתפס לייאוש ובעקבותיו<BR>
למנהגי הלקאה עצמית הטבעיים לאדם כפי שהם  מתבטאים<BR>
במנהגי עבודה זרה. אפילו במקרים קיצוניים, נדרש עם<BR>
ישראל להמשיך להתנהג באחריות המאפיינת עם סגולה<BR>
ועם קדוש, להתנהג לפי הנורמות של התורה. התורה<BR>
מנמקת את איסורי הגדידה ושימת הקרחה על-ידי<BR>
התביעות המרכזיות והחשובות ביותר בגלל הקושי העצום<BR>
של המצוות האלו.<BR>
<BR>
נשאר לנו להבין למה עם ישראל נקרא, דווקא בהקשר<BR>
הזה, בנים לה' שגם הוא כנוי נדיר. בספרי פז נאמר:<BR>
"בנים אתם לה' א-לוהיכם   ר' יהודה אומר: אם<BR>
נוהגים אתם כבנים הרי אתם בנים, ואם לאו אין אתם<BR>
בנים. ר' מאיר אומר: בין כך ובין כך בנים אתם לה'<BR>
א-לוהיכם".<BR>
<BR>
לפי רבי מאיר, כולנו בנים לה' זאת אומרת כולנו<BR>
אחים: "וכל ישראל והנלוה עליהם כאחים הם שנאמר<BR>
בנים אתם לה' א-לוהיכם" )רמב"ם הל' מתנות עניים י'<BR>
ב'( .<BR>
<BR>
האחווה והסולידריות בין כל היהודים,  נטולי כיפה<BR>
או חובשי כיפה בעלי גוונים שונים, מאפשרות<BR>
התמודדות בשעת משבר.<BR>
<BR>
<FONT SIZE="-1">יעקב בינג  הוא יועץ כלכלי-ניהולי</FONT><BR>

<hR>

<H4>!?עם קדוש" ו"עם סגולה": גורל, ייעוד או אתגר"</H4>

"כי עם קדוש אתה לה' אלהיך": קדש את עצמך במותר לך<BR>
דברים  המותרים  ואחרים  נהגו  בהם  איסור אי אתה<BR>
רשאי לנהוג היתר בפניהם<BR>
<FONT SIZE="-1">(סיפרי פרשת ראה פיסקא קד)</FONT><BR>
<BR>
כתב   הרמב"ם   ז"ל:  אע"ג  שכל  המשפחות  בחזקת<BR>
כשרות הן ומותר לישא מהם לכתחילה, שתי משפחות<BR>
מתגרות  זו  בזו  תמיד  או משפחה שהיא בעלת מצה<BR>
ומריבה  תמיד  או  איש שהוא מרבה מריבה תמיד עם<BR>
הכל   והוא   עז   פנים   ביותר,  חוששין  להם<BR>
וראוי להתרחק מהם שאלו הן סימני פסלות. וכן כל<BR>
הפוסל אחרים  תמיד  כגון  שנותן שמץ פסול במשפחות<BR>
או ביחידים   ואומר  עליהן  שהם  ממזרים,  חוששין<BR>
לו שמא  ממזר  הוא  ואם  אומר  עליהם  שהם  עבדים<BR>
חוששין לו שמא עבד הוא, שכל הפוסל במומו פוסל. וכן<BR>
מי  שיש  בו עזות פנים ואכזריות ושונא הבריות<BR>
ואינו   גומל   חסד,   חוששין  לו  שמא  גבעוני<BR>
הוא שסימני  ישראל  עם  קדוש  ביישנין  רחמנים<BR>
וגומלי חסד .<BR>
<FONT SIZE="-1">(טור אבן העזר סימן ב)</FONT><BR>
<BR>
"קדשים תהיו כי קדוש אני""והתקדשתם והייתם קדשים כי<BR>
אני ה' אלוהיכם.." אלה הם צווים וייעודים נעלים<BR>
ביותר, ועם זה אין כמותם פסוקים, ביטויים וניסוחים<BR>
המסוכנים יותר מבחינת האמונה. שהרי הם ניתנים<BR>
להתפרש, וכך פורשו  בשגגה, ולפעמים גם בזדון<BR>
כאילו יש בעם ישראל מטבעו  משהו שמקנה לו משמעות<BR>
של קדושה. תפיסה זו משחררת את האדם מישראל מן<BR>
האחריות, ומקנה לו בטחון לגבי דברים אשר אסור<BR>
שיהיה האדם בעל בטחון לגביהם, משום שהם מן הדברים<BR>
שהם מגמה ותכלית וחיוב ומשימה ופרוגרמה, ואינם<BR>
נתונים. הפיכת מושג הקדושה, כתפקיד וכמשימה המוטלת<BR>
על עם ישראל, לתכונה המושרשת וטבועה בעם ישראל  זו<BR>
הפיכת האמונה לעבודת אלילים<BR>
אנחנו נצטווינו להיות עם קדוש  ולא היינו עם קדוש.<BR>
<FONT SIZE="-1">'מתוך הערות לפרשיות השבוע לפרופ' ישעיהו ליבוביץ)<BR>
ז"ל, עמ' 77-78(</FONT><BR>

<hR>

<H4>הקשר בין "הרחבת הגבולות" והתאווה לבשר</H4>
"כי  ירחיב  ה  אלהיך  את  גבולך  ואמרת אוכלה בשר"<BR>
הורה  שאין  האדם  הומה  אחר  התאות,  כי אם מתוך<BR>
הרחבה  יתירה " ואין  ארי  נוהם כי אם מתוך קופה<BR>
של בשר"  )ברכות לב(, לכך אמר "כי ירחיב ה' את<BR>
גבולך" וזה יביאך   לידי   הסרת   מסוה   הבושה<BR>
מעל  פניך  עד שתאמר   בפה   מלא  אוכלה  בשר<BR>
ודומה  זה  קצת לפריקת  עול מלכות שמים ולחקור<BR>
איזהו מקומן של זבחים  והסבה  לכל  זה  הוא  כי<BR>
ירחק ממך המקום אשר  יבחר  ה כי כל הקרב הקרב<BR>
ביותר אל מקדש ה' יש,  עליו  מורא  מלכות  שמים<BR>
ביותר כמו שנאמר "ומקדשי תיראו"  )ויקרא  יט  כט(<BR>
רצונו לומר מן המקדש נמשך שיהיה עליך   מורא<BR>
מלכות   שמים,  אמנם  כי  ירחק  ממך המקום  גורם<BR>
לך  שרחוק  ה  מכליותיך, על-כן כל היום תתאוה<BR>
תאוה,  גם בוש לא תבוש מלומר אכלה בשר, הנני  מתיר<BR>
לך הדבר וזבחת מבקרך וגו כאשר צויתיך, לא  בכל<BR>
עת  כי  אם לפרקים בעת התגברות התאוה<BR>
<FONT SIZE="-1">(כלי יקר דברים פרק יב פסוק כ)</FONT><BR>
<BR>
אומנם גערה נסתרת יש בקמטי תורה באכילת בשר, כי רק<BR>
אחרי אשר " תאמר אכלה בשר, כי תאוה נפשך לאכול<BR>
בשר"  אז "תזבח ואכלת". הנה לא תוכל לעצור בעד<BR>
נטייתך כי אם על ידי כבישה מוסרית, וזאת הכבישה<BR>
עוד לא בא עתה, עוד היא נדרשת לך בשביל חוגים יותר<BR>
קרובים אליך, בשגם ההשתלמות הרחוקה צריכה גם כן,<BR>
אחרי נופלה, התאמצות חומרית, שמילוי כוח זה ידרוש<BR>
לפעמים את מזון הבשר.<BR>
<FONT SIZE="-1">('טללי אורות לרב אברהם יצחק הכהן קוק זצ"ל, פרק ח)</FONT><BR>


<hR>

<H2>מהנעשה בתנועה</H2>

<H3>חוג-בית ברמת גן</H3>
המקום: בית משפחת אוריאן, רחוב אהרונסון 4<BR>
המועד: יום חמישי, י"ב באלול תשנ"ח )3.9.98( בשעה<BR>
21.00</DIV>
<DIV ALIGN=right>
הנושא: דו-קיום פלסטיני-ישראלי: אימתי וכיצד?<BR>
המרצה: יוחנן צורף<BR>
)מזכ"ל "נתיבות שלום", לשעבר היועץ<BR>
לענייני ערבים של     רצועת עזה(<BR>

<H3>שיעור ברעננה</H3>
המקום: בית משפחת מן, רחוב תל חי 5<BR>
המועד: יום חמישי, י"ט באלול )10.9.98( בשעה 21.00<BR>
הנושא: אביגיל מונעת את דויד משפיכות דמים<BR>
השיעור יינתן על-ידי פרופ' אוריאל סימון )המחלקה<BR>
לתנ"ך באונ' בר-אילן(<BR>
נא להביא תנ"ך שלם.<BR>
</DIV>

<BR><BR>





<P ALIGN="center">

</P>

</body></html>

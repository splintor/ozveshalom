<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat </title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy"> פרשת תצוה</FONT><BR>
<FONT SIZE=+3 color="Navy"> פורים</FONT><BR>
<FONT SIZE="3" COLOR="navy">גליון מס' 177 תשס"א</FONT><BR>

 </p>


<P ALIGN="RIGHT">
<B>ומה  שאמר  למעלה  "ונשמע  קולו  בבואו אל הקדש ולא<BR>
ימות", הוא על דעתי ביאור למצות הפעמונים, כי מפני <BR>
שאין  בהם  צורך  בלבישה,  ואין דרך הנכבדים לעשות להם<BR>
כן, לכך אמר כי צוה בהם בעבור שישמע קולו בקדש,  ויכנס<BR>
לפני אדוניו כאלו ברשות, כי הבא בהיכל  מלך  פתאום <BR>
חייב  מיתה בטכסיסי המלכות, כענין  אחשורוש. )רמב"ן<BR>
שמות כח, לה(</B></P>

<h3 ALIGN="RIGHT">
הקול שנשמע בבואו אל הקודש הוא קולו של כבוד הבריות.</h3>
<P ALIGN="RIGHT">
"ונשמע" -  ג' במסורה;  "ונשמע קולו בבאו אל הקדש" ,<BR>
"כל אשר דבר ה' נעשה ונשמע" )לעיל כד; ז(, "ונשמע פתגם<BR>
המלך"  )אסתר  א;  כ(,  והיינו דאמרינן במגילה )ג; ב(:<BR>
אמר  רבא  מקרא  מגילה  ותלמוד תורה -  מקרא  מגילה<BR>
עדיף, מקרא  מגילה  ועבודה - מקרא מגילה עדיף,  והיינו<BR>
"כל אשר   דבר  ה'  נעשה  ונשמע";  דהיינו  תלמוד  תורה<BR>
- ועבודה,  דכתיב  בה "ונשמע קולו",  "ונשמע פתגם המלך"<BR>
- והיינו קריאת מגילה,  וסמך )אסתר א; כ( "כי רבה היא";<BR>
אלמא  דעדיף טפי,  וגם רבה קאמר לה.</P>
<P ALIGN="RIGHT">
"ובצאתו" -  ב' במסורה,   "ובצאתו ולא ימות",  "והיו<BR>
את המלך בבואו ובצאתו",  גבי  יואש  בדברי  הימים  )ב' <BR>
כג;  ז(, שהיו שומרים אותו שלא יהרג, וזהו "ובצאתו<BR>
ולא ימות". )בעל הטורים שמות כח, לה(</P>
<P ALIGN="RIGHT">
בעי  רבא  )רבא שאל(: מקרא  מגילה  ומת  מצוה,  הי <BR>
מינייהו  עדיף )איזה מהם קודם(?  מקרא מגילה עדיף, משום<BR>
פרסומי ניסא, או דלמא מת מצוה עדיף משום כבוד הבריות?<BR>
בתר דבעיא הדר פשטה )אחר ששאל את השאלה, השיב בעצמו(: <BR>
מת מצוה  עדיף,  דאמר מר: "גדול כבוד הבריות שדוחה את<BR>
לא  תעשה שבתורה" . )בבלי  מגילה ג, ע"ב(</P>
<P ALIGN="RIGHT"><HR WIDTH="95%" ALIGN=CENTER>

</P>
<h2 ALIGN="RIGHT">
המקדש  - זיכרון העבר  או חזון לעתיד?</h2>
<h3 ALIGN="RIGHT">
מנחם קליין</h3>
<P ALIGN="RIGHT">
פתיחתה של פרשת תצווה הביכה פרשנים רבים. ראשית מדוע<BR>
ה' מטיל על משה לצוות על בני ישראל להביא שמן למאור<BR>
)"ואתה תצווה"( ואינו עושה זאת בעצמו? שנית, מדוע בני<BR>
ישראל צריכים להביא את השמן למשה )"ויקחו אליך "( ולא<BR>
לה'? </P>
<P ALIGN="RIGHT">
שתי השאלות מקבלות משנה תוקף אם משווים את ראשיתה של<BR>
פרשת תצווה לראשיתה של פרשת תרומה. שהרי התרומה ניתנה<BR>
באופו וולנטרי )"מאת כל איש אשר ידבנו לבו"( ולא<BR>
כציווי; והתרומה ניתנה לה' )"ויקחו לי תרומה"( ולא<BR>
למשה. </P>
<P ALIGN="RIGHT">
הרשב"ם הסביר את ההבדל בכך שהתרומה הייתה לצורך שעה.<BR>
תרומה של מתכות, עצים, עורות, שמן, בשמים ואבנים יקרות<BR>
לצורכי הקמת המשכן והפעלתו. המשכן היה מבנה ארעי ולא<BR>
משכן של קבע. ואילו הציווי להביא שמן זית למנורה הוא<BR>
לדורות, כפי שמדגיש הכתוב "להעלות נר תמיד... חוקת עולם<BR>
לדורותם". במילים אחרות, מעשה של התנדבות, ככל שהוא<BR>
נאצל ומלא כוונות טובות אינו יכול להחזיק מעמד לאורך<BR>
זמן. באותה המהירות שנדלקת אש ההתלהבות היא גם דועכת.<BR>
כדי להתמיד, יש צורך בארגון ממוסד ומסודר ויש הכרח<BR>
להעמיד בראשו אדם אחראי שמנהל אותו.</P>
<P ALIGN="RIGHT">
הרמב"ן מכהה את הניגוד שבין  התרומה לבין הציווי ואומר<BR>
שלשון ציווי מופיעה בפרשות הקודמות בעקביות בהקשר של<BR>
בניית המשכן. העובדה שמשה ציווה על הבאת שמן הזית נבעה<BR>
לדעת הרמב"ן מסיבה מעשית. שמן זית הוא מצרך יקר ערך<BR>
ונדיר במדבר. הגם שמדובר בהקמת משכן ה', השמן המשובח<BR>
יינתן רק מכוח ציווי ולא מתוך התנדבות. גם בהתייחסו<BR>
לשאלה מדוע יש להביא את השמן דווקא למשה, נוקט  הרמב"ן<BR>
בגישה של חיפוש הסבר פרקטי. משה היה לדמות המרכזית אליה<BR>
נאסף השמן, מפני שהוטל עליו לראות האם השמן עומד<BR>
בקריטריונים הדרושים )"שמן זית זך, כתית"(. </P>
<P ALIGN="RIGHT">
למדנו שהרשב"ם ממעיט בערכו של כוח ההתנדבות על פני ציר<BR>
הזמן. ההתנדבות נשחקת בגלגלי הזמן, ואילו הרמב"ן מסייג<BR>
את המוטיבציה להתנדב על פני ציר הערך. לבני ישראל לא<BR>
הייתה נכונות למסור מרצונם החופשי מוצרים ואמצעים יקרי<BR>
ערך לשם הקמת המשכן.   </P>
<P ALIGN="RIGHT">
לחז"ל יש פרשנות לא פחות מרתקת. ההדגשה של הכתוב במקרא<BR>
שהציווי בא מפי משה נועדה לציין שלא ה' הוא הצריך את<BR>
האור העולה מהמנורה. "ואתה תצווה - לא בשביל שאני צריך<BR>
אורה, אלא בשביל להאיר לך" )ילקוט שמעוני תצווה שע"ח(.<BR>
בשורה של מדרשים המופיעים לאחר עקרון זה, מדגישים חז"ל<BR>
כי מקימי המשכן נטו לחשוב שה' הוא הצריך את האור היוצא<BR>
מהמנורה ובמשתמע גם את הקורבנות, ולא היא. לא הקדוש<BR>
ברוך הוא צריך את האור העולה מהמנורה, את יתר טכסי<BR>
העבודה במשכן ואף לא את עצם המשכן עצמו, אלא האדם. שהרי<BR>
אם ה' זקוק לאור, משמע חלילה שהוא כביכול נתון בחושך<BR>
והאדם מיטיב עמו ומאיר לו את דרכו. במילים אחרות, אם<BR>
העלאת הנרות ועבודת המשכן והמקדש נועדה כדי להיטיב עם<BR>
הא-ל, הרי הקדוש ברוך הוא הופך לתלוי באדם! האדם אינו<BR>
משרת את ה' אלא מפעיל אותו. נגד תפיסה זו יוצאים חז"ל<BR>
בפרשנותם. לדעתם, האדם מגשש את דרכו בחושך והוא אשר<BR>
נזקק למנורה. האדם הוא הזקוק למשכן ולמקדש. </P>
<P ALIGN="RIGHT">
אך בכך לא די. עדיין יש להבהיר מהו אותו צורך אנושי<BR>
בקורבנות? על האופן בו זקוק האדם למקדש ולמשכן יש לחז"ל<BR>
)שם( אמירה נועזת ומעניינת. </P>
<P ALIGN="RIGHT">
"משל למה הדבר דומה? לפיקח וסומא שהיו מהלכין בדרך.<BR>
אמר פיקח לסומא: בוא ואני מסמך )-מסייע( אותך. היה<BR>
מסמכו ומהלך. כיוון שניכנסו לעיר ולבית אמר פיקח לסומא:<BR>
צא והדליק את הנר. אמר ליה הסומא: בבקשה ממך, כשהייתי<BR>
בדרך אתה היית סומכני עד שנכנסנו לתוך הבית ואתה היית<BR>
מלווה אותי. ועכשיו אתה אומר לי צא והדליק את הנר? אמר<BR>
ליה פיקח: שלא תהא מחזיק לי טובה שהייתי מוליכך בדרך.<BR>
כך הפיקח זה הקדוש ברוך הוא... וכאן הוא אומר ויקחו אליך<BR>
לא בשביל שאני צריך אלא בשביל להאיר לך" )שם(. </P>
<P ALIGN="RIGHT">
המשל מתאר עולם ללא פרדוכס, עולם הנוהג כמנהגו, כל עוד<BR>
לא מגיעים אל העיר ואל הבית. עם ישראל הוא עיוור במובן<BR>
הקיומי של המילה, ואינו מסוגל למצוא את דרכו ללא הנחיית<BR>
ההשגחה העליונה. הקדוש ברוך הוא מציע את עזרתו ומנחה את<BR>
עם ישראל הנשען עליו. עם ההגעה אל ארץ ישראל וממנה אל<BR>
הבית, למשכן ולמקדש, נוצר מצב בלתי מובן. הפיקח מצווה<BR>
על העיוור להדליק אור. הפרדוכס אך מעמיק, שכן העיוור<BR>
אינו הופך לרואה בטרם ידליק את האור ואף לא לאחריו.<BR>
העיוורון הוא מהותי וקיומי לאדם. מעשה הקורבנות ובניין<BR>
המקדש אינם הופכים את האדם לאחר מבחינה מהותית<BR>
וקיומית. בה בעת ברור שגם ההשגחה העליונה לא זקוקה<BR>
לאור. היא יודעת ורואה מעצם הגדרתה. והנמשל: הקדוש ברוך<BR>
הוא אינו זקוק לקורבנות ולפולחן בית המקדש. מדוע אם כן<BR>
נצטווה הסומא להעלות נר? מתברר שהצורך אינו פונקציונלי,<BR>
כדי לתפקד כראוי בתוך הבית ולא להיתקל בקירותיו או<BR>
ברהיטים. הצורך הוא ראשית תודעתי ושנית פועל על העבר<BR>
ולא על ההווה. העלאת הנר נועדה כדי לשחרר את ישראל<BR>
מתחושה ומתודעת תלות בהשגחה העליונה. מעשה המקדש נועד<BR>
להפוך את הפסיביות לאקטיביות ולשנות את ראיית העבר<BR>
מראייה פסיבית לאקטיבית. אולם התמורה הזו חייבת להתבצע<BR>
רק בדיעבד. רק משנכנס הסומא בהנחיית הפיקח לבית, הוא<BR>
נדרש לשנות את תודעתו ולהפוך לאישיות עצמאית בוגרת<BR>
ובלתי תלותית, לא רגע אחד קודם לכן. מסקנה נוספת שאנו<BR>
יכולים להסיק ממדרש זה היא שהקדוש ברוך הוא לא רוצה<BR>
אסירי תודה כנועים. להפך. המקדש אינו מיועד לשרת את<BR>
הא-ל, אלא לשרת את האדם ולשנות את תמונת העבר שלו על<BR>
אודות עצמו.</P>
<P ALIGN="RIGHT">
 במדרש זה מסיטים חז"ל את כיוונם של המקדש והמשכן<BR>
מהעתיד לעבר. כל עוד הלכו הסומא והפיקח בדרך, הייתה להם<BR>
מטרה עתידית: להגיע לבית. משהגיעו אל היעד מתהפכת מגמת<BR>
פניו של הסומא. מאוריינטציה כלפי העתיד הוא עובר<BR>
להתכוונות כלפי תודעת העבר שלו. המקדש על פי דרשה זו<BR>
נועד לתקן משהו בתודעת העבר ולא כדי ליצור עתיד. אבל את<BR>
זה תופסים רק כאשר מגיעים אל המקדש. רק כאשר מגיעים אל<BR>
המקדש, תופסים שהיעד אליו שאפו אינו כמו שנדמה היה<BR>
שיהיה. היעד מקופל בדרך, בתודעה שליוותה את ההליכה בדרך<BR>
ולא במציאות החדשה בתוך הבית. </P>
<P ALIGN="RIGHT">
כאן עולה שאלה עקרונית וחשובה: האם לאמיתו של דבר<BR>
המקדש רלבנטי לגבי תמונת העתיד? האם בית המקדש מוצב<BR>
כיעד עתידי רק במצב של גלות, רק בעת ההליכה אל העיר ואל<BR>
הבית, אך כשמגיעים אליו אין הוא רלוונטי לכשעצמו? האין<BR>
חז"ל אומרים בין השורות שיותר משבית המקדש רלוונטי<BR>
לגאולה הוא רלוונטי לגלות והם מתאמצים למצוא לו מקום<BR>
בגלות גם כאשר הגאולה כבר באה? דומני שמי שיפרש כך את<BR>
המדרש לא יחטא לו. על פי דרשת חז"ל זו, בית המקדש קשור<BR>
לעבר ולא לעתיד. כשמגיעים אליו הוא כבר לא רלוונטי<BR>
למציאות החדשה. הראיה לכך מצויה בסיומו של מדרש זה: </P>
<P ALIGN="RIGHT">
"אמר הקדוש ברוך הוא לישראל: בעולם הזה הייתם זקוקים<BR>
לאורו של בית המקדש אבל לעולם הבא בזכות של אותו הנר<BR>
אביא לכם מלך המשיח שנמשל כנר... ולא עוד אלא שאני עושה<BR>
לכם אורה")שם(. על פי מדרש מדהים זה, בית המקדש הוא חלק<BR>
מהעולם הזה הלא-נגאל ואינו חלק מימות המשיח! או בית<BR>
מקדש או משיח - או בית מקדש או ה'. </P>
<P ALIGN="RIGHT">
<FONT SIZE="-1"><I>ד"ר מנחם קליין, , מרצה במחלקה למדע המדינה<BR>
באוניברסיטת בר-אילן, הוא חבר מערכת "שבת שלום" . </I></FONT></P>
<P ALIGN="RIGHT"><HR WIDTH="95%" ALIGN=CENTER>

</P>
<h3 ALIGN="RIGHT">
"ויבא עמלק"..."ולא ירא אלהים"</h3>
<P ALIGN="RIGHT">
רק עמלק לבדו לא פחד: "ולא ירא אלהים". הוא לבדו ירש<BR>
את תכונתו של אותו העם, אשר בחר בחרב לנחלה לו ואשר<BR>
מבקש את תהילתו בזרי דפנה טבולים בדם הוא העם אשר שואף<BR>
להגשים את סיסמת "נעשה לנו שם" )בראשית יא, ד(, שבה פחד<BR>
נמורד הזקן את ההיסטוריה העולמית - ולהגשים במה? בהשמדת<BR>
שלום עמים ואושר בני האדם. ) הרש"ר הירש של שמות יז, ח(<BR>
 </P>
<P ALIGN="RIGHT"><HR WIDTH="95%" ALIGN=CENTER>

</P>
<h4 ALIGN="RIGHT">
"כי אם החרש תחרישי...רוח והצלה יעמוד ליהודים ממקום<BR>
אחר"</h4>
<P ALIGN="RIGHT">
"ורוח": ב',   הכא )כאן: "ורוח תשימו בין עדר ועדר"(, <BR>
ואידך "רוח והצלה יעמוד ליהודים" )אסתר  ד;  יד( - <BR>

 רמז  לדורות  הבאים  שיתנו שוחד לשריהם.         )בעל<BR>
הטורים בראשית לב , יז(</P>
<P ALIGN="RIGHT">
"כי  אם  החרש  תחרישי"  אם  תשתקי עכשיו, שלא ללמד <BR>
סניגוריא  על אומתך, סופך לשתוק לעתיד לבא ואין  לך <BR>
פתחון  פה  למה  שאת יכולה לעשות טובה בימיך  ולא עשית<BR>
ומה את סבורה, שהקב"ה מניח את ישראל ?  מכל  מקום, <BR>
מעמיד  להם  גואל  ככתוב  "רוח והצלה יעמוד ליהודים<BR>
ממקום אחר". ) מדרש אסתר רבה פרשה ח(<BR>
רב הונא אומר: כתיב  )בראשית  ד'( "כי  שת  לי אלהים<BR>
זרע אחר" - זרע הבא  ממקום  אחר  ואיזה  זה?  זה  מלך <BR>
המשיח. <BR>
<FONT SIZE="-1">(מדרש רות רבה פרשה ח)</FONT></P>
<P ALIGN="RIGHT"><HR>
</P>
<h3 ALIGN="RIGHT">
"ובבזה לא שלחו את ידם" - הבחנה בין הצלה לגאולה</h3>
<P ALIGN="RIGHT">
"ובבזה  לא  שלחו  את  ידם"  )אסתר  ט,  י( אף על גב <BR>
דנכתב  בשם המלך "ושללם לבוז", מכל מקום לא לקחו  שללם,<BR>
 מפני  שלא  יאמר  המלך  כי  לא היה כוונתם  להציל <BR>
עצמם  מן  שונאיהם,  רק  ליטול  שללם, ולכך  "בביזה  לא<BR>
שלחו ידם" לדעת שהם נקיות מזה. ועוד יש  לך  לדעת,  כי <BR>
היו  נוהגים  כמו שראוי אל נס הזה, כי  הנס  לא  היה<BR>
כדי שיקנו ישראל ממון, רק </P>
<P ALIGN="RIGHT">
להפיל את  שונאיהם  והוא  החלוק שיש בין הגאולה הזאת<BR>
לשאר  הגאולות,   כי  שאר  הגאולות  היה  הרווחה  להם, <BR>
כי  כאשר  יצאו  ממצרים  שהיתה  הגאולה להעלות את <BR>
ישראל  ולהיותם  בני  חורין  והיו  מרויחים  בגאולה, <BR>
אבל  נס  זה  לא  היה  רק  לסלק האויב ולא להרויח  יותר<BR>
 ממה שהם להם קודם, כי אף אחר שנעשה להם  נס  הזה,<BR>
עדיין  היו  תחת  אחשורוש.  ואם  כן לא קנו  ישראל  <BR>
בימי   אחשורוש   יותר   ממה  שהיה  להם  בראשונה,  אף <BR>
כי  נפל  פחד  יהודים  עליהם  היה זה  לסלק  האויב ולא<BR>
ישלוט בהם וכמו שיתבאר בסמוך.  ואם  היו  לוקחים אם<BR>
ממונם, כאלו היה הנס להרוויח  להם הגאולה, זאת בודאי<BR>
אין כאן הרווחה כאשר עדיין  היו בגלות. <BR>

<FONT SIZE="-1">(אור חדש  לפורים למהר"ל מפראג, עמוד רח)</FONT></P>







<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>

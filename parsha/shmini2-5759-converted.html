<html>

<head>
<meta http-equiv="Content-Type"  content="text/html; ">

<meta name="keywords" content="peace, shalom, israel, relgion, middleeast, Shalom, middle east,shabbat, 'netivot shalom', ozveshalom, zionism, judaism, parsha, parshat hashavua, articles, Israel, israeli, torah, tora, bible, zion">

<meta name="description" content="Shabt Shalom is A weekly commentary on the weekly torah parsha distributed by Ozveshalom - Netivot shalom the Movment for Judaism, Zionism and Peace,  the only religious Zionist peace organization of its kind in Israel.">

<title>Peace & shalom : Shabbat Shalom The weekly parsha commentary - parshat Shmini</title>

<STYLE type="text/css">
<!--
        @import url(../parsha.css);
        A:hover {background: yellow;}
-->
</STYLE>

</head>



<body>

<P ALIGN="CENTER">

<P>
</P>
<FONT SIZE=+4 color="Navy">פרשת שמיני</FONT><BR>
<FONT SIZE="3" COLOR="navy">גליון מס' 77 תשנ"ט</FONT>

 </p>

<P ALIGN="right"><B>
אמנם המטמאים את הנפש בלבד,  והם דגים ועופות    <BR>
וחגבים  ושאר  שרצים  שאין  בהם טומאת מגע כלל   <BR>
יזכור  בהם  שקוץ,  כאמרו 'שקץ הם לכם',  'לא    <BR>
יאכלו שקץ  הם',  'שקץ הוא לא יאכל',  'לא תאכלום<BR>
כי שקץ הם'.                                    </B><BR>
                  <FONT SIZE="-1">         (ספורנו ויקרא יא, ב)</FONT></P>

<P ALIGN="right">
 וידוע כי הפרי הבא עד שלש שנים אין בו תועלת   &hellip;<BR>
ומזיק, כאשר יזיק  לגוף כל דג שאין לו סנפיר     <BR>
וקשקשת ויזיק לנפש החכמה   בשר   כל   עוף  דורס <BR>
והבהמות  הטמאות, והמשכיל יבין.                 <BR>
              <FONT SIZE="-1">        (אבן עזרא ויקרא  יט,  כג)</FONT></P>
<P ALIGN="right">
"וזאת החיה אשר תאכלו": התחיל תחילה בהיתר       <BR>
המאכלים, וכן בדגים וחגבים, משמע מהראוי שלא לאכול<BR>
שום בעל חי, לכן הוצרך להתחיל: "דברו אל בני ישראל<BR>
לאמר: "זאת החיה אשר תאכלו", כי ההיתר הוא חידוש. <BR>
<FONT SIZE="-1">
)מתוך פירוש "תורת משה" לחת"ם סופר, מובא ע"י    <BR>
פרופ' נחמה ליבוביץ' ב,עיונים חדשים בספר ויקרא, <BR>
עמ' 127(                                       </FONT></P>

<P ALIGN="right"><HR WIDTH="95%" ALIGN=CENTER>

</P>
<h2 ALIGN="right">
"על חטא שחטאו בהקרבת אש זרה"                   </h2>
<P ALIGN="right">
</P>
<h3 ALIGN="right">
אביגדור שנאן                                   </h3>


<BLOCKQUOTE>
<I><P ALIGN="right">
"ויקחו בני אהרן נדב ואביהוא איש מחתתו, ויתנו   <BR>
בהן אש, וישימו עליה קטורת, ויקריבו לפני ה' אש  <BR>
זרה, אשר לא ציוה אותם, ותצא אש מלפני ה' ותאכל  <BR>
אותם..." )ויקרא ט, א-ב(.                       </P>
</I>
</BLOCKQUOTE>
<P ALIGN="right">
עוד שלוש פעמים מזכירה התורה את מותם של בני אהרן<BR>
)ויקרא טז, א; במדבר ג, ד; שם כו, סא(, ורבים    <BR>
ביקשו להבין מה בדיוק עשו השניים שכה נגזר עליהם.<BR>
אל נשכח שמדובר במותם של שני אחים, צעירים לימים,<BR>
על פני הוריהם, ביום של שמחה לאומית גדולה, יום  <BR>
חנוכת המזבח שבמשכן באש שמימית, מול עיניהם      <BR>
הנדהמות של זקני ישראל והעם כולו.               </P>
<P ALIGN="right">
בצד השאלה התיאודוציונית כבדת המשקל הזו, שדרשה  <BR>
מענה ופתרון, יש לזכור כי פרשת "אחרי מות",      <BR>
המזכירה בפתיחתה את מות נדב ואביהוא, שימשה כבר  <BR>
מימים קדומים כקריאת התורה של יום הכיפורים, יום <BR>
הסליחה ויום חתימת הדין, וסביר לומר כי דרשנים   <BR>
ומטיפים עשו שימוש בפסוק הפותח אותה לשם העברת   <BR>
מסרים מענייני היום. בשל סיבות אלה נמצא במדרשי  <BR>
חז"ל אוסף מגוון של תשובות לשאלת חטאם של נדב    <BR>
ואביהוא, ומגדיל עשות עורך מדרש ויקרא רבה, מדרש <BR>
ארץ ישראלי מן המאה החמישית, שאסף )בפרשה כ( לא  <BR>
פחות משתים-עשרה תשובות שונות לשאלת חטאם של נדב <BR>
ואביהוא. מקצת מן התשובות שבספרות חז"ל עוסקות   <BR>
בטיבה של אותה "אש זרה", ובהן נתמקד.            </P>
<P ALIGN="right">
אחת התשובות, הנראית קרובה אל פשוטו של מקרא,    <BR>
קובעת שמדובר ב"אש מבית הכיריים" )ספרא לפסוק(,  <BR>
"אש של הדיוטות" )במדבר רבה ב, כג( או "אשא בריה"<BR>
]=אש חיצונית[ )התרגום הארמי לתורה הקרוי "תרגום <BR>
ירושלמי" לפסוק(. לפי תשובה זו לא נטלו האחים את <BR>
אש הקודש מעל המזבח, כנדרש בפרשתנו )טז, יב(, ובזה<BR>
חטאו כלפי סדרי העבודה הראויים, בשלבם חול בתוך  <BR>
הקודש. מדובר אפוא בחטא חד פעמי שחטאו בעבר הרחוק<BR>
כהנים פזיזים או רשלנים במסגרת תפקידם.          </P>
<P ALIGN="right">
אך מתברר כי תשובות רבות מעדיפות להבין את הצירוף<BR>
"אש זרה" כביטוי מטפורי להתנהגות שהונעה על ידי  <BR>
התלהבות הנפש, בעיקר התלהבות של חוסר אחריות     <BR>
ופריקת כל עול. את נדב ואביהוא מאשימים מקורות   <BR>
רבים בחטאים מגוונים, שיסודם בשחצנות, גאווה     <BR>
וביטחון עצמי מופרז. תכונות אופי שליליות אלה גילו<BR>
האחים בכל תחומי החיים ובשלל הזיקות שבין כל אדם <BR>
ואדם לסובבים אותו. ואין לך יום כיום הכיפורים שבו<BR>
נתבע האדם להרהר בעניינים אלה שבין אדם לחברו.   </P>
<P ALIGN="right">
בראש ובראשונה מדגישים חכמים, כי "לא נתחייבו    <BR>
מיתה בני אהרן אלא עד שהורו הלכה בפני רבם, שכל  <BR>
המורה הלכה בפני רבו חייב מיתה" )ספרא(. את המילים<BR>
"אשר לא ציוה אותם", שפשוטם מורה ככל הנראה על ה',<BR>
הם מסבים על דרך המדרש אל משה, אל המורה, ורואים <BR>
בפריצת מסגרת הציות של התלמיד לרבותיו את חטאם   <BR>
הגדול של נדב ואביהוא. בעולם בית המדרש, שבו מרות<BR>
המורה על התלמידים היא אבן-יסוד בהעברת המסורת   <BR>
ובביסוס סמכותה, ההתנשאות להורות ולפסוק טרם סיים<BR>
התלמיד את מסכת לימודיו היא חטא נורא, והוא האמור<BR>
בתפילת יום הכיפורים: "על חטא שחטאנו לפניך בזלזול<BR>
... מורים".                                    </P>
<P ALIGN="right">
ועוד ממשיכים המקורות וקובעים, כי מותם של נדב   <BR>
ואביהוא היה נמנע, לו היו מתייעצים זה עם זה קודם<BR>
לקיחת האש הזרה. בשל גאווה יתרה שהייתה בהם, בטחון<BR>
עצמי מופרז ותחושה של "אני ואפסי עוד", עשו דבר  <BR>
שלא היו עושים אילו עצרו לרגע וליבנו ביניהם בכובד<BR>
ראש את העניין. רעיון זה נלמד ככל הנראה מדיוק   <BR>
בלשון בפסוק: "ויקחו נדב ואביהוא ... איש מחתתו",<BR>
כלומר כל אחד ואחד )"איש"( עשה את המעשה כשלעצמו,<BR>
מתוך אמונה שהוא טוב מן האחר ואין לו מה ללמוד   <BR>
ממנו. והוא "על חטא שחטאנו ... בקלות ראש ובקשיות<BR>
עורף".                                         </P>
<P ALIGN="right">
ואם לא די בכך, ממשיכים המקורות ותולים את מותם  <BR>
של נדב ואביהוא גם ביחסם המתנשא אל הנשים הצעירות<BR>
אשר תלו בהם את עיניהן ברצונן להתחתן עימהם: "הרבה<BR>
נשים היו יושבות עגומות ממתינות להן. ומה היו    <BR>
אומרים: אחי אבינו ]=משה[ מלך, אחי אימנו ]=נחשון<BR>
בן עמינדב[ נשיא ]שבט יהודה[, אבינו כהן גדול, אנו<BR>
שני סגני כהונה. איזו אישה הוגנת לנו?!" )ויקרא  <BR>
רבה כ, י(. לקביעה זו אין כל בסיס בסיפור המקראי,<BR>
והמדרש אף איננו מנסה להוכיחה, גם לא בדיעבד,    <BR>
ללמדך שהיא עולה מתוך התבוננותם של חכמים בדרכו של<BR>
עולם, מתוך הכרתם את בעלי הגאווה, שאין אישה בעולם<BR>
הטובה בעיניהם בשל מעמדם ועליונותם. והוא "על חטא<BR>
שחטאנו ... בעיניים רמות".                      </P>
<P ALIGN="right">
בצד הפגיעה ביחסיהם של האחים זה עם זה, עם מורם  <BR>
ועם נשותיהם שבכוח, מואשמים השניים גם בפגיעה    <BR>
ביחסים הראויים שבין בנים להוריהם: "אמר לו נדב  <BR>
לאביהוא: אימתי ימותו שני זקנים הללו ]=משה ואהרן[<BR>
ואתה ואני ננהיג את הדור" )בבלי סנהדרין נב ע"א(.<BR>
ומי שביקש לראות במות הוריהם - נענשו במוות בגיל <BR>
צעיר, על פני הוריהם שלהם, כי  - כדברי הפתגם    <BR>
התלמודי - "הרבה סייחים מתו, ונעשו עורותיהם     <BR>
שטיחין על גבי אימותיהן" )ויקרא רבה, שם(. גם כאן<BR>
דומה שהמדרש קורא אל תוך הסיפור המקראי בעיה     <BR>
החוזרת ומבצבצת בתקופות רבות, בעיית המתח        <BR>
הבין-דורי וחוסר הסבלנות של הצעירים לתפוש את    <BR>
מקומם של קודמיהם. והוא "על חטא שחטאנו ... בזלזול<BR>
הורים".                                        </P>
<P ALIGN="right">
כך נעשה סיפור מותם של נדב ואביהוא לסיפור לקח   <BR>
הקורא לזהירות מרובה בעניינים שבין אדם להוריו,  <BR>
מוריו, חבריו ואשתו. הכיוון המוסרי הכלל-אנושי   <BR>
והכלל-זמני של פיתוח הסיפור המקראי, שעניינו     <BR>
בכוהנים ובאירוע חד פעמי מן העבר, ניכר במקרה זה <BR>
בעליל. וזהו המדרש במיטבו - קריאה חוזרת ונשנית של<BR>
הטכסט המקראי תוך מיצוי כל פרטיו, כדי שילמדו    <BR>
החיים בהווה את הלקח העולה מסיפור העבר, כדי     <BR>
שעתידם ועתיד בניהם יהיה טוב יותר.              </P>
<P ALIGN="right">
</P>
<P ALIGN="right"><FONT SIZE="-1">
פרופ' אביגדור שנאן מרצה בחוג לספרות עברית      <BR>
באוניברסיטה העברית בירושלים                    </FONT></P>

<P ALIGN="right"><HR WIDTH="95%" ALIGN=CENTER>

</P>
<h2 ALIGN="right">
"דברה תורה בלשון בני אדם"                      </h2>
<h3 ALIGN="right">
יעקב שולץ                                      </h3>
<P ALIGN="right">
בפרשת שמיני )ויקרא י"א, ה-ו( כתוב: "ואת השפן כי<BR>
מעלה גרה הוא ופרסה לא יפריס&hellip; ואת הארנבת כי מעלת<BR>
גרה הוא ופרסה לא הפריסה." והרי ידוע לנו כי אין <BR>
לשפן 4 קיבות כלכל מעלי הגרה?!                  </P>
<P ALIGN="right">
מפרשים רבים ניסו לפרש שאין זו הארנבת של ימינו. <BR>
אולם קיימת הוכחה בולטת שזו אכן אותה ארנבת הנקראת<BR>
ביוונית LAGOS. נבדוק "בתרגום השבעים" ונופתע    <BR>
שהארנבת אינה מופיעה בכתוב. במקום ארנבת, נכתב   <BR>
ביוונית: DASUPUS, שפירושו: שעירת הרגליים. הסיבה<BR>
שהארנבת נעלמה מ"תרגום השבעים" נרמזת בתלמוד     <BR>
הירושלמי )מגילה פרק א, הלכה ט(, ובתלמוד הבבלי  <BR>
בנוסח אחר כתוב: "אשתו של תלמי וכו'"&hellip; . היות    <BR>
והשבעים לא רצו לפגוע בתלמי, יוזם התרגום, קבעו  <BR>
לתרגם בשם שונה. מכאן שזוהי הארנבת של ימינו.    </P>
<P ALIGN="right">
כיצד, אם כן, חלה "טעות" בתורה על העלאת גרה     <BR>
לבעל-חיים שאינו מעלה גרה?                      </P>
<P ALIGN="right">
אין הדבר כך: הארנבת המכרסמת שורשים וירקות,     <BR>
שיניה גדלות כל ימי חייה וכשהיא בשבי ומקבלת אוכל<BR>
מוכן, אין שיניה נשחקות והן ממשיכות לגדול, דבר  <BR>
היכול להפריע לה באכילה ונשימה. לכן, היא משפשפת <BR>
ושוחקת שיניה גם כשאינה אוכלת. אדם המסתכל עליה  <BR>
בשעה כזו, נראה לו כי היא מעלה גרה. היות ואין   <BR>
התורה באה ללמד אותנו פרק במדעי הטבע, אלא לתת   <BR>
סימנים חיצוניים בולטים שעל פיהם אפשר יהיה להבחין<BR>
בין טהור לטמא, לכן נכתב עליה &ndash; מעלת גרה.       </P>
<P ALIGN="right">
השפן, יש הסוברים כי איננו השפן המוזכר במקרא כי <BR>
גם הוא אינו מעלה גרה, אלא בלשון שמית עתיקה נקרא<BR>
בעל-חיים זה "תפנו" ובערבית "תפן". לכן, קיימת   <BR>
אפשרות שזה אותו בעל-חיים, וה"שיבוש" כביכול בתורה<BR>
חל משני טעמים:                                 </P>
<P ALIGN="right">
א. במעי הגס של השפן ובמעי העיוור הגדול, יש     <BR>
בליטות הדומות לקיבות מעלי הגרה.                </P>
<P ALIGN="right">
ב. הוא חסר שיניים חותכות בלסת העליונה בזמן     <BR>
התחלפות השיניים וגם אצלו קיימת לפעמים תנועת    <BR>
לסתות לטחינה נוספת של העשבים אותם הוא אוכל.    </P>
<P ALIGN="right">
יוצא מכאן שהתורה מנוסחת בשפת האדם, ולא לאנשי   <BR>
מדע, וזאת על מנת להקל עלינו זיהוי בעלי-חיים לפי<BR>
מראיהם החיצוני.                                </P>
<P ALIGN="right"><FONT SIZE="-1">
יעקב שולץ הוא מורה לביולוגיה בנתניה.           </FONT></P>

<P ALIGN="right"><HR WIDTH="95%" ALIGN=CENTER>

</P>
<h3 ALIGN="right">
"מאכלות אסורות": הביצה והתרנגולת.              </h3>
<P ALIGN="right">
בפרשה שלפנינו אין זכר לרעיו, שעם ישראל ישמור את<BR>
החוקים האלה כדי שייבדל מתוך העמים האחרים; אדרבה,<BR>
כאן נאמר להפך, שמכיוון שה' הבדיל את עם ישראל מן<BR>
העמים האחרים, הרי הוא מחויב לקיים את המצוות    <BR>
שניתנו לו מה' ושבאו להורות ולהבדיל בין הבהמות  <BR>
הטהורות לטמאות, כמו שהוא מחויב מתוך אותו הטעם  <BR>
לשמור גם מצוות אחרות שניתנו לו. יש גם לשים לב  <BR>
לכך, כי אמנם התורה מזהירה ויקרא י"ח, ג( בדברים <BR>
מפורשים להישמר ולהיזהר ממעשי המצרים ומנהגיהם,  <BR>
אבל לא כדי להיות שונים מהם על-ידי סימנים       <BR>
חיצוניים, אלא משום שמעשיהם של אותם עמים היו    <BR>
מתועבים ומנהגיהם משוקצים. ויקרא י"ח, כ"ד ואילך;<BR>
ויקרא כ, כג ואילך(.                            </P>
<P ALIGN="right"><FONT SIZE="-1">
)מתוך פירושו של הרב דוד הופמן על  ויקרא; מובא  <BR>
ב"עיונים חדשים בספר ויקרא" לפרופ' נחמה ליבוביץ'<BR>
ז"ל(                                           </FONT></P>

<P ALIGN="right"><HR WIDTH="95%" ALIGN=CENTER>
</P>
<h3 ALIGN="right">
מענייני דיומא                                  </h3>
<P ALIGN="right">
בכתב העת "אלפיים" לעיון, הגות וספרות )קובץ 17, <BR>
תשנ"ט(, מתפרסם מאמרו המרתק  של קימי קפלן       <BR>
מאוניברסיטת בר-אילן על יחסה של החברה החרדית    <BR>
לשואה. אין אפשרות לסכם את החומר העשיר המובא    <BR>
במאמר מחקרי זה בכמה שורות, אך נראה שמחבר המאמר <BR>
מצליח להראות, באמצעות סקירה מקיפה של הספרות    <BR>
החרדית העכשווית העוסקת בשואה, שגם בעולם החרדי  <BR>
קיימת היום גישה מורכבת לשואה ולהיבטיה          <BR>
התיאולוגיים והאמוניים. קפלן משכנע בקביעתו כי על<BR>
אף מראית-עין של הסתגרות הרמטית של החברה החרדית <BR>
מפני השפעות "חיצוניות" מהעולם החילוני והציוני, <BR>
ניתן למצוא עדויות לניצנים של התמודדות עם ה"חוץ".<BR>
כדאי לקרוא.                                    </P>

<P ALIGN="right"><HR WIDTH="95%" ALIGN=CENTER>
</P>


<h3 ALIGN="right">
קוראים מגיבים                                  </h3>
<P ALIGN="right">
לגבי המקור שהבאתם )ש.ש. תצוה-זכור( ממסכת מגילה <BR>
דף ז, ע"א, ורש"י על אתר, אינני מסכימה שמדובר   <BR>
ב"שיקולים של רגישות מוסרית בעריכת כתבי הקודש". <BR>
הלוואי וזה היה כך.                             </P>
<P ALIGN="right">
לי נדמה שמדובר בפחד מפני פרובוקציה. החכמים פשוט<BR>
חששו מפני תגובה של זעם מצד הגויים. רק כך מובנת <BR>
למעשה תגובתה של אסתר; דהיינו, שאין כאן         <BR>
פרובוקציה, מכיוון שהדברים כבר ידועים. חבר      <BR>
תנועתנו ד"ר אלימלך הורוביץ, היסטוריון          <BR>
מאוניברסיטת  בר-אילן, כתב על התפקיד שמילא חג   <BR>
פורים במשך הדורות כצינור להביע את הזעם של הקהילה<BR>
היהודית נגד אויביה. לרוב, הזעם הזה היה מוצדק, אך<BR>
לפעמים היהודים הרחיקו לכת עד כדי שרפת בובה של  <BR>
ישו הנוצרי בחגיגותיהם.                         </P>
<P ALIGN="right">
מה שהפריע לי בכתוב אצלכם,  יותר מאי-דיוק       <BR>
היסטורי, היה הנימה האפולוגטית.                 </P>

<P ALIGN="right">
בכבוד ובברכה,                                  <BR>
ד"ר דבורה וייסמן &ndash;ירושלים                      </P>


<P ALIGN="right"><FONT SIZE="+1"><B>
העורך מגיב:                                    </B></FONT></P>
<P ALIGN="right">
אפשר בהחלט לקרוא את העמדה הננקטת על-ידי חז"ל גם<BR>
כתגובה של פחד מפרובוקציה; יחד עם זאת, בדומה    <BR>
לפרשנויות השונות לעמדתו של יעקב אבינו "עכרתם   <BR>
אותי, להבאישני ביושב הארץ&hellip;ואני מתי מספר&hellip;", ניתן<BR>
גם לקרוא בסוגיה במגילה את הדיאלוג ה"וירטואלי"  <BR>
בין אסתר לבין חז"ל  כמטא-דיון על  הזיקה בין    <BR>
תיעוד "לדורות" למשמעויות ערכיות, המנסה לשוות ערך<BR>
מטא-היסטורי לאירועי פורים ובוחן אותם מבחינה    <BR>
ערכית )בדומה למדרשים על "אסתר ברוח הקודש נאמרה"(<BR>
</P>




<P ALIGN="right">&nbsp;
</P>
<P ALIGN="right">&nbsp;
</P>










<P ALIGN="center">

</P>

</body></html>
